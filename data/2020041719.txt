Publicatie : 2020-06-18Numac : 2020041719
MINISTERIE VAN DE FRANSE GEMEENSCHAP 
 11 JUNI 2020. - Besluit van de Regering van de Franse Gemeenschap inzake de ondersteuning van activiteiten ter bestrijding van COVID-19 van de universitaire diensten en de hogescholen 
 De Regering van 
de Franse Gemeenschap,Gezien het decreet van 18 december 2019 houdende de uitgavenbegroting 
van de Franse Gemeenschap voor het begrotingsjaar 2020;Gezien het advies van de Inspectie van 
Financiën van 12 mei 2020;Gezien de akkoordbevinding van de Minister van Begroting van 11 juni 
2020;Gelet op het advies nr. 67.477/2 van de Raad van State, uitgebracht op 29 mei 2020, met 
toepassing van artikel 84, § 1, eerste lid, 3°,  van de wetten op de Raad van State, gecoördineerd 
op 12 januari 1973;Overwegende dat de universiteiten en hogescholen zwaar hebben geïnvesteerd 
uit eigen middelen in het uitvoeren van opsporingstests ter ondersteuning van ziekenhuizen en met spoed 
instrumenten hebben ontwikkeld om het land te helpen het hoofd te bieden aan de gezondheidscrisis en 
de gevolgen daarvan voor de bevolking tot een minimum te beperken;Overwegende dat deze investeringen 
de facto zullen leiden tot een vermindering van de middelen die door deze instellingen aan onderzoek 
worden besteed;Overwegende de dringende noodzaak om een deel van deze investeringen te compenseren;Overwegende 
dat de huidige crisis eens te meer aantoont dat onderzoek een belangrijke rol speelt bij het aangaan 
van maatschappelijke uitdagingen;Op de voordracht van de Minister die wetenschappelijk onderzoek 
onder zijn bevoegdheid heeft;Na beraadslaging,Besluit : Artikel 1. Dit 
besluit is van toepassing op de Université catholique de Louvain, Université libre de Bruxelles, Université 
de Liège, Université de Mons, Université de Namur en de Haute Ecole Libre Mosane. Art. 2. De 
Regering draagt de Minister bevoegd voor wetenschappelijk onderzoek op om aan de in artikel 1 bedoelde 
instellingen een uitzonderlijke financiering ter beschikking te stellen voor een totaalbedrag van 2.681.291 
euro (twee miljoen zeshonderd éénentachtigduizend tweehonderd éénennegentig euro), dat als volgt moet 
worden verdeeld :   Instelling Bedrag (euro) 
UCLouvain 316.852 ULB 256.916 Uliège 1.628.310 
UMons 258.010 UNamur 219.490 Helmo 1.713
 Art. 3. Deze subsidie wordt aangerekend op de kredieten van organisatie-afdeling 
11, basisartikel 01.02.05, van de uitgavenbegroting van de Franse Gemeenschap voor het begrotingsjaar 
2020.Art. 4. Het in artikel 2 genoemde uitzonderlijke bedrag wordt uitsluitend gebruikt voor 
de financiering van uitgaven die uitsluitend verband houden met de wetenschappelijke activiteiten van 
de in artikel 1 bedoelde instellingen in de periode van 1 maart tot en met 2 mei 2020 (uitgaven voor 
personeel, bediening en wetenschappelijke uitrusting) die rechtstreeks verband houden met de vergroting 
van de opsporingscapaciteit, de productie van hydro-alcoholhoudende gel of de herstelling en het ontwerpen 
van ademhalingstoestellen.Art. 5. Naast een activiteitenverslag stuurt de begunstigde van de 
subsidie de administratie de algemene boekhouding voor 2020, het financiële overzicht van de in artikel 
3 bedoelde wetenschappelijke activiteiten, alsmede de bewijsstukken van de gecontroleerde activiteiten 
tot het toegekende bedrag en een schuldvordering toe.Deze documenten zullen worden gecontroleerd 
overeenkomstig artikel 61 van het decreet van 20 december 2011 betreffende de organisatie van de begroting 
en de boekhouding van de Regeringsdiensten van de Franse Gemeenschap.Art. 6. De in artikel 
1 bedoelde subsidie wordt op de rekeningen gestort:• n°  BE10 2500 0740 2704 van de 
Université de Namur, 61 rue de Bruxelles, 5000 Namur; • n°  BE76 0012 9620 1195 van 
de Haute Ecole Mosane (CRIG), Mont Saint-Martin, 4000 Liège; • n°  BE04 3751 0081 7031 
van de Université libre de Bruxelles, 50 avenue F.D. Roosevelt, 1050 Bruxelles; • n° 
 BE36 09 10 0987 0181 van de Université de Mons, 20, Place du Parc, 7000 Mons; • n° 
 BE11.3100.9590.0148 van de Université catholique de Louvain, 2, rue des Wallons te 1348 Louvain-la-Neuve; 
• n°  BE79 0910 0157 1833 van de Université de Liège, 7-9, Place du vingt août te 4000 
Liège, als volgt :1) een eerste schijf van 50 % van het bedrag dat volgens de in 
artikel 2 bedoelde verdeling aan elke instelling wordt toegekend, zodra dit besluit is bekend gemaakt 
en vastgelegd;2) een tweede schijf (het saldo) van 50 % van het bedrag dat volgens de in artikel 
2 bedoelde verdeling aan elke instelling wordt toegekend, na overlegging van de in artikel 4 bedoelde 
documenten en nazicht van deze documenten door de administratie.Art. 7. Dit besluit treedt 
in werking de dag waarop het wordt ondertekend. Art. 8. De minister bevoegd voor wetenschappelijk 
onderzoek is belast met de uitvoering van dit besluit.Brussel, 11 juni 2020.De Minister-President,P.-Y. 
JEHOLETDe Minister van Begroting, Ambtenarenzaken, Gelijke Kansen en het Toezicht op WBE,Fr. 
DAERDENDe Minister van Hoger Onderwijs, Onderwijs voor Sociale Promotie, Universitaire Ziekenhuizen, 
Hulpverlening aan de Jeugd, Justitiehuizen, Jeugd, Sport en de Promotie van Brussel,V. GLATIGNY