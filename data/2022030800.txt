Publicatie : 2022-02-16Numac : 2022030800
WAALSE OVERHEIDSDIENST
 3 FEBRUARI 2022. - Besluit van de Waalse Regering tot verlenging tot 31 maart 2022 van de bepalingen van het besluit van de Waalse Regering van 30 juni 2020 houdende diverse bepalingen inzake ambtenarenzaken in de context van de coronaviruspandemie en de stapsgewijze heropbouw van de activiteiten 
De 
Waalse Regering,Gelet op de bijzondere wet van 8 augustus 1980 tot hervorming der instellingen, 
inzonderheid op artikel 87, §  3, vervangen bij de bijzondere wet van 8 augustus 1988 en gewijzigd 
bij de bijzondere wet van 6 januari 2014; Gelet op het koninklijk besluit van 28 oktober 2021 
houdende de afkondiging van de epidemische noodsituatie betreffende de coronavirus COVID-19 pandemie;Gelet 
op het koninklijk besluit van 28 oktober 2021 houdende de nodige maatregelen van bestuurlijke politie 
teneinde de gevolgen voor de volksgezondheid van de afgekondigde epidemische noodsituatie betreffende 
de coronavirus COVID-19 pandemie te voorkomen of te beperken, gewijzigd bij de koninklijke besluiten 
van 19 november 2021, 27 november 2021 en 4 december 2021;Gelet op het besluit van de Waalse 
Regering van 18 december 2003 houdende de Waalse Ambtenarencode, inzonderheid op de artikelen 361 en 
volgende, zoals gewijzigd;Gelet op het besluit van de Waalse Regering van 26 september 2019 
tot regeling van de werking van de Regering, zoals gewijzigd, artikel 9;Gelet op het besluit 
van de Waalse Regering van 5 december 2019 betreffende telewerk;Gelet op het besluit van de 
Waalse Regering van 13 maart 2020 houdende diverse bepalingen inzake ambtenarenzaken in de context van 
de coronaviruspandemie en op het besluit van de Waalse Regering van 30 april 2020 houdende diverse bepalingen 
inzake ambtenarenzaken in de context van de coronaviruspandemie en de stapsgewijze heropbouw van de activiteiten;Gelet 
op het besluit van de Waalse Regering van 30 juni 2020 houdende diverse bepalingen inzake ambtenarenzaken 
in de context van de coronaviruspandemie en de stapsgewijze heropbouw van de activiteiten;Gelet 
op de besluiten van de Waalse Regering van 24 september 2020, 16 december 2020, 29 april 2021 en 1 juli 
2021 en 7 oktober 2021 tot verlenging tot respectievelijk 31 december 2020, 31 maart 2021, 30 juni 2021 
en 30 september 2021 van de bepalingen van het besluit van de Waalse Regering van 30 juni 2020 houdende 
diverse bepalingen inzake ambtenarenzaken in de context van de coronaviruspandemie en de stapsgewijze 
heropbouw van de activiteiten;Gelet op het besluit van de Waalse Regering van 13 januari 2022 
tot vaststelling van de verdeling van de ministeriële bevoegdheden en tot regeling van de ondertekening 
van haar akten;Gelet op het advies van de Inspectie van Financiën, gegeven op 9 december 2021;Gelet 
op de instemming van de Minister van Begroting, gegeven op 23 december 2021;Gelet op het onderhandelingsprotocol 
nr. 817 van Sectorcomité nr. XVI, gesloten op 21 januari 2022;Gelet op de Generieke gids om 
de verspreiding van COVID-19 op het werk tegen te gaan, die het resultaat is van de samenwerking tussen 
de Hoge Raad voor Preventie en Bescherming op het Werk, de FOD Werkgelegenheid en de Economic Risk Management 
Group en die beschikbaar is op de website van de FOD Werkgelegenheid;Overwegende dat de noodsituatie 
met betrekking tot de pandemie van het COVID-19 coronavirus is uitgeroepen tot 28 januari 2022;Overwegende 
dat, krachtens het Koninklijk Besluit van 28 oktober 2021, zoals gewijzigd, telewerken opnieuw verplicht 
is tot 4 dagen per week tot 19 december 2021 en tot 3 dagen per week vanaf 20 december 2021;Overwegende 
dat het aantal nieuwe COVID-19-infecties blijft stijgen, met zeer hoge incidenties, en dat het virus 
opnieuw snel circuleert in alle regio's en leeftijdsgroepen, zonder dat er een duidelijke indicatie is 
van wanneer de situatie aanzienlijk zal verbeteren;Gelet op de social distancing die moet worden 
behouden;Overwegende dat de toestemming om telewerk te verrichten normaliter verleend wordt 
tot maximaal 2 dagen per week of 1 dag per week voor personeelsleden van rang A5, B1, C1 en D1;Gelet 
op de noodzakelijkheid om de continuïteit van de openbare dienstverleningsopdrachten, de inachtneming 
van de gezondheidseisen en de dwingende crisisgerelateerde familiale noden met elkaar te verzoenen;Op 
de voordracht van de Minister van Ambtenarenzaken;Na beraadslaging,Besluit : Artikel 
1. De bepalingen van het besluit van de Waalse Regering van 30 juni 2020 houdende diverse bepalingen 
inzake ambtenarenzaken in de context van de coronaviruspandemie en de stapsgewijze heropbouw van de activiteiten 
worden overeenkomstig artikel 7 van dit besluit tot 31 maart 2022 verlengd.Art. 2. Voor de 
periode van 1 januari 2022 tot en met 31 maart 2022 wordt de forfaitaire maandelijkse verplichte vergoeding 
voor telewerk vastgesteld op 50 euro per maand ter dekking van de kosten van de internetverbinding en 
andere kosten in verband met telewerk.Art. 3. Dit besluit heeft uitwerking met ingang van 1 
januari 2022.Namen, 3 februari 2022.Voor de Regering :De Minister-President,E. 
DI RUPODe Minister van Ambtenarenzaken, Informatica, Administratieve Vereenvoudiging,belast 
met Kinderbijslag, Toerisme, Erfgoed en Verkeersveiligheid,V. DE BUE