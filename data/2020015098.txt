Publicatie : 2020-07-03Numac : 2020015098
MINISTERIE VAN LANDSVERDEDIGING 
 27 JUNI 2020. - Koninklijk besluit nr. 42 tot instelling van een coronaverlof voor ouderschapsbescherming voor de militairen in het kader van de gezondheidscrisis ten gevolge van het coronavirus COVID-19 
FILIP, 
Koning der Belgen, Aan allen die nu zijn en hierna wezen zullen, Onze Groet.Gelet 
op de wet van 27 maart 2020 die machtiging verleent aan de Koning om maatregelen te nemen in de strijd 
tegen de verspreiding van het coronavirus COVID-19 (II), de artikelen 2 en 5, § 1, 5°  en 6°, 
 en § 2;Gelet op de wet van 13 juli 1976 betreffende de getalsterkte aan officieren 
en de statuten van het personeel van de krijgsmacht, het artikel 53quinquies;Overwegende het 
koninklijk besluit van 25 april 2004 betreffende de aanvraag- en toekenningsprocedures van het verlof 
voor ouderschapsbescherming en het verlof voor verzorging van een zwaar zieke verwant;Gelet 
op het koninklijk besluit nr. 23 van 13 mei 2020 tot uitvoering van artikel 5, § 1, 5°,  van de 
wet van 27 maart 2020 die machtiging verleent aan de Koning om maatregelen te nemen in de strijd tegen 
de verspreiding van het coronavirus COVID-19 (II) houdende het corona ouderschapsverlof;Overwegende 
het protocol van onderhandelingen N-511 van het Onderhandelingscomité van het militair personeel, gesloten 
op 10 juni 2020;Overwegende het advies van de inspecteur van Financiën, gegeven op 8 juni 2020;Overwegende 
de akkoordbevinding van de Minister van Begroting, d.d. 17 juni 2020;Overwegende de akkoordbevinding 
van de Minister van Ambtenarenzaken, d.d. 17 juni 2020;Gelet op het advies 67.639/4 van de 
Raad van State, gegeven op 23 juni 2020 met toepassing van artikel 4, derde lid, van de wet die machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (I);Overwegende de hoogdringendheid gemotiveerd door het feit dat, als gevolg van 
de crisis gerelateerd aan de COVID-19 pandemie, dringende en bijzondere maatregelen moeten worden genomen 
die betrekking hebben op de aanpassingen aan het arbeidsregime om sommige militairen toe te laten in 
opvang voor hun kinderen te kunnen voorzien door verminderde prestaties te leveren;Op de voordracht 
van de Minister van Defensie en op het advies van de in Raad vergaderde Ministers,Hebben Wij 
besloten en besluiten Wij :Artikel 1. De militair die, op grond van het artikel 53quinquies 
van de wet van 13 juli 1976 betreffende de getalsterkte aan officieren en de statuten van het personeel 
van de krijgsmacht, zijn prestaties kan verminderen in het kader van het verlof voor ouderschapsbescherming, 
komt in aanmerking voor een coronaverlof voor ouderschapsbescherming, overeenkomstig de bepalingen van 
dit besluit.Art. 2. Het coronaverlof voor ouderschapsbescherming wordt uitgeoefend onder de 
voorwaarden en nadere regels zoals van toepassing op het verlof voor ouderschaps-bescherming bedoeld 
in artikel 53quinquies van de voornoemde wet van 13 juli 1976, en overeenkomstig het koninklijk besluit 
van 25 april 2004 betreffende de aanvraag- en toekenningsprocedures van het verlof voor ouderschapsbescherming 
en het verlof voor verzorging van een zwaar zieke verwant, in zover dit besluit niet afwijkt van deze 
bepalingen.Voor de toepassing van dit besluit wordt de notie "werkdag" gebruikt overeenkomstig 
de definitie bedoeld in artikel 3, 61°,  van de wet van 28 februari 2007 tot vaststelling van het statuut 
van de militairen en kandidaat-militairen van het actief kader van de krijgsmacht.Art. 3. Het 
coronaverlof voor ouderschapsbescherming kan ook worden toegekend bij de plaatsing van het kind in een 
opvanggezin in het kader van de pleegzorg, overeenkomstig de bepalingen bedoeld in artikel 53quinquies, 
§ 2, derde tot zesde lid, van de voornoemde wet van 13 juli 1976.Art. 4. Het coronaverlof 
voor ouderschapsbescherming kan worden opgenomen:1°  hetzij in het kader van een vermindering 
van de prestaties met de helft, enkel wanneer de militair voltijds tewerkgesteld is;2°  hetzij 
in het kader van een vermindering van de prestaties met één vijfde, enkel wanneer de militair voltijds 
tewerkgesteld is.In afwijking van het eerste lid, kan de militair met voltijdse tewerkstelling 
ook het coronaverlof voor ouderschapsbescherming opnemen als voltijds verlof:1°  hetzij wanneer 
het kind getroffen is door een ongeschiktheid of een aandoening als bedoeld in artikel 53quinquies, § 
2, vijfde lid, van de voornoemde wet van 13 juli 1976;2°  hetzij wanneer de militair uitsluitend 
samenwoont met één of meerdere kinderen die hij ten laste heeft.Art. 5. Het coronaverlof voor 
ouderschapsbescherming kan worden uitgeoefend vanaf 1 juli 2020 tot en met 30 september 2020, als volgt:1° 
 hetzij in één ononderbroken periode;2°  hetzij in één of meerdere, al dan niet aaneensluitende, 
periodes van één maand;3°  hetzij in één of meerdere, al dan niet aaneensluitende, periodes 
van één week;4°  hetzij een combinatie van 2°  en 3°. Art. 6. Een onderbrekingstoelage 
wordt toegekend aan de militair die zijn arbeidsprestaties vermindert op basis van de bepalingen van 
dit besluit.De onderbrekingstoelage is gelijk aan de toelage in geval van verlof voor ouderschapsbescherming, 
verhoogd met 25 %.In afwijking van het tweede lid is de onderbrekingstoelage gelijk aan de 
toelage in geval van verlof voor ouderschapsbescherming, verhoogd met 50%:1°  hetzij wanneer 
het kind getroffen is door een ongeschiktheid of een aandoening als bedoeld in artikel 53quinquies, § 
2, vijfde lid, van de voornoemde wet van 13 juli 1976;2°  hetzij wanneer de militair uitsluitend 
samenwoont met één of meerdere kinderen die hij ten laste heeft.De verhoogde bruto onderbrekingstoelage 
kan niet hoger zijn dan het verlies van bezoldiging ten gevolge van het opnemen van het coronaverlof 
voor ouderschapsbescherming. In dit geval wordt de bruto toelage beperkt tot dit verlies van bezoldiging.Het 
verlies van bezoldiging bedoeld in het vierde lid wordt bekomen door de refertemaandbezoldiging van de 
laatste volledige kalendermaand die de aanvang van het coronaverlof voor ouderschapsbescherming voorafgaat, 
te vermenigvuldigen met de vermindering van de prestaties in het kader van het corona-ouderschapsverlof.Art. 
7.  § 1. Een militair die vanaf 1 mei 2020 zijn arbeidsprestaties heeft verminderd met de helft 
of met één vijfde in het kader van het verlof voor ouderschapsbescherming overeenkomstig artikel 53quinquies 
van de voornoemde wet van 13 juli 1976, kan, met akkoord van de directeur-generaal human resources of 
de overheid die hij aanwijst, het lopende verlof voor ouderschapsbescherming omzetten in het coronaverlof 
voor ouderschapsbescherming.In afwijking van het tweede lid kan een militair die vanaf 1 mei 
2020 zijn arbeidsprestaties voltijds heeft verminderd overeenkomstig artikel 53quinquies van de voornoemde 
wet van 13 juli 1976, met akkoord van de directeur-generaal human resources of de overheid die hij aanwijst, 
het lopende verlof voor ouderschapsbescherming omzetten in het coronaverlof voor ouderschapsbescherming, 
op voorwaarde dat op die datum:1°  hetzij het kind getroffen is door een ongeschiktheid of 
een aandoening als bedoeld in artikel 53quinquies, §  2, vijfde lid, van de voornoemde wet van 
13 juli 1976, hebben;2°  hetzij uitsluitend samenwoont met één of meerdere kinderen die hij 
ten laste heeft.De directeur-generaal human resources of de overheid die hij aanwijst geeft 
binnen een termijn van maximaal drie werkdagen volgend op de aanvraag zijn akkoord voor de omzetting 
van het verlof voor ouderschapsbescherming in coronaverlof voor ouderschapsbescherming.Indien 
het verlof voor ouderschapsbescherming niet voor de volledige voorziene duurtijd wordt omgezet in het 
coronaverlof voor ouderschapsbescherming, dan wordt het verlof voor ouderschapsbescherming vanaf de dag 
die volgt op de dag na het einde van het coronaverlof voor ouderschapsbescherming hernomen tot de oorspronkelijk 
aangevraagde einddatum. § 2. De periode waarin het verlof voor ouderschapsbescherming 
wordt omgezet in een coronaverlof voor ouderschapsbescherming overeenkomstig paragraaf 1, wordt niet 
aangerekend voor de maximale duur van dit verlof voor ouderschapsbescherming.De resterende 
duur van dit omgezette verlof voor ouderschapsbescherming kan later worden opgenomen, ook als deze resterende 
duur niet voldoet aan de minimale duur van het verlof. Deze periode moet niet in dezelfde breuk worden 
opgenomen. § 3. Het coronaverlof voor ouderschapsbescherming kan niet gelijktijdig worden 
toegepast met een verlof bedoeld in artikelen 53bis tot en met 53sexies van de voornoemde wet van 13 
juli 1976, of wanneer de militair prestaties verricht in de vrijwillige arbeidsregeling van de vierdagenweek 
of in de regeling van de halftijdse vervroegde uitstap bedoeld in de artikelen 2 en 11 van de wet van 
25 mei 2000 tot instelling van de vrijwillige arbeidsregeling van de vierdagenweek en de regeling van 
de halftijdse vervroegde uitstap voor sommige militairen en tot wijziging van het statuut van de militairen 
met het oog op de instelling van de tijdelijke ambtsontheffing wegens loopbaanonderbreking.Art. 
8.  § 1. In afwijking van artikel 1, eerste lid, van het voornoemde koninklijk besluit van 25 
april 2004, de militair die wenst gebruik te maken van het coronaverlof voor ouderschapsbescherming, 
doet een aanvraag door middel van eender welk schriftelijk communicatiemiddel mits ontvangstbevestiging 
bij zijn korpscommandant, waarin hij de gewenste duur en aanvangsdatum vermeldt. Deze aanvraag moet ten 
laatste drie werkdagen voor de gewenste aanvangsdatum worden ingediend.In afwijking van artikel 
1, derde lid, van het voornoemd koninklijk besluit van 25 april 2004, is de overheid bedoeld in artikel 
53quinquies, § 1, van de voornoemde wet 13 juli 1976, de korpscommandant. § 2. 
In afwijking van artikel 1, eerste lid tot vierde lid, van het voornoemde koninklijk besluit van 25 april 
2004, geeft de korpscommandant de militair zijn akkoord of weigert het verlof binnen een termijn van 
maximaal drie werkdagen volgend op de aanvraag en ten laatste voor de aanvang van het coronaverlof voor 
ouderschapsbescherming.De kennisgeving van het akkoord of de weigering van de korpscommandant 
gebeurt door middel van eender welke schriftelijk communicatiemiddel mits ontvangstbevestiging van het 
bericht door de betrokken militair. § 3. In onderling akkoord kunnen de termijnen van 
de aanvraagprocedure worden ingekort.Art. 9. Overeenkomstig artikel 95, tweede lid, van de 
wet van 28 februari 2007 tot vaststelling van het statuut van de militairen en kandidaat-militairen van 
het actief kader van de krijgsmacht, zijn de bepalingen van dit besluit niet van toepassing op de kandidaat-militairen.Art. 
10. Dit besluit treedt in werking op 1 juli 2020.Met uitzondering van artikel 7, § 2, 
treedt dit besluit buiten werking op de datum waarop het koninklijk besluit nr. 23 van 13 mei 2020 tot 
uitvoering van artikel 5, § 1, 5°,  van de wet van 27 maart 2020 die machtiging verleent aan de 
Koning om maatregelen te nemen in de strijd tegen de verspreiding van het coronavirus COVID-19 (II) houdende 
het corona ouderschapsverlof, buiten werking treedt.Art. 11. De minister bevoegd voor Defensie 
is belast met de uitvoering van dit besluit.Brussel, 27 juni 2020.FILIPVan 
Koningswege :De Minister van Defensie,P. GOFFINDe Minister van Amtenarenzaken,D. 
CLARINVAL