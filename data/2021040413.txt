Publicatie : 2021-02-08Numac : 2021040413
FEDERALE OVERHEIDSDIENST FINANCIEN 
  
Algemene Administratie van de Fiscaliteit. - Bericht tot vaststelling van een model van attest nr. 281.77 
dat toelaat de vereiste bewijzen te leveren inzake de belastingvermindering voor de verwerving van nieuwe 
aandelen van ondernemingen die hun omzet ingevolge de COVID-19-pandemie sterk hebben zien dalen (de belastingvermindering 
tax shelter "COVID-19")I. ALGEMEENOm de kmo-vennootschappen te ondersteunen die hun 
omzet ingevolge de COVID-19-pandemie sterk hebben zien dalen en daardoor nood hebben aan bijkomende financiële 
middelen, heeft de regering een maatregel genomen die belastingplichtigen moet aanmoedigen om in te schrijven 
op kapitaalverhogingen van dergelijke vennootschappen. Het gaat om een tijdelijke maatregel (kapitaalverhogingen 
tot 31 december 2020).Deze nieuwe belastingvermindering wordt geregeld door art. 15 van de 
wet van 15.07.2020 houdende diverse dringende fiscale bepalingen ten gevolge van de COVID-19-pandemie 
(CORONA III) (BS 23.07.2020).Voor meer informatie over de te respecteren voorwaarden, kan men 
de circulaire (1) raadplegen die de FOD Financiën op de databank Fisconetplus heeft gepubliceerd (www.fisconetplus.be). 
Algemene vragen met betrekking tot deze materie kunnen worden gesteld aan het Contactcenter van de FOD 
Financiën, op het nummer 02 572 57 57 (normaal tarief). (1) Circulaire 2020/C/140 van 16.11.2020 
over de belastingvermindering tax shelter `COVID-19' voor ondernemingen die hun omzet sterk hebben zien 
dalen.Om de belastingvermindering te kunnen krijgen (en behouden), moeten de inschrijvers attesten 
ter beschikking houden van de administratie.Het koninklijk besluit van 30.09.2020 (2) bepaalt 
de manier waarop de vereiste attesten moeten worden opgesteld door de kleine vennootschap. (2) 
Koninklijk besluit van 30.09.2020 houdende uitvoering van artikel 15, § 10, van wet van 15.07.2020 
houdende diverse dringende fiscale bepalingen ten gevolge van de COVID-19 pandemie (CORONA III) en betreffende 
de belastingvermindering voor de verwerving van nieuwe aandelen van ondernemingen die hun omzet ingevolge 
de COVID-19-pandemie sterk hebben zien dalen (BS 23.11.2020).Een afschrift van deze attesten 
moet door de vennootschap die de aandelen uitgeeft langs elektronische weg aan de administratie worden 
bezorgd.II. OP TE STELLEN ATTESTENDe vennootschap moet voor de inschrijver, met een 
afschrift voor de administratie, volgende attesten opstellen:1. een attest voor het jaar van 
verwerving van de aandelen2. een attest voor elk van de vijf jaren volgend op het jaar van 
verwerving3. een attest voor het jaar waarvoor een gedeeltelijke terugname van de belastingvermindering 
moet gebeurenII.1. Het attest op te stellen voor het jaar van verwerving van de aandelen van 
de vennootschap en te bezorgen aan de inschrijver, moet:- bevestigen dat de vennootschap waarin 
wordt geïnvesteerd voldoet aan de voorwaarden opgenomen in artikel 15, §§ 1 en 2, van de 
wet van 15.07.2020 houdende diverse dringende fiscale bepalingen ten gevolge van de COVID-19 pandemie 
(CORONA III, BS 23.07.2020). Het betreft 11 voorwaarden eigen aan de vennootschap, bijvoorbeeld met betrekking 
tot de daling van de omzet of de aard van haar activiteit, evenals de volgende voorwaarden:a. 
de investering moet betrekking hebben op nieuwe aandelen;b. op naam;c. verworven 
met inbrengen in geld; zijn uitgesloten, de inbrengen in natura evenals een quasi-inbreng als bedoeld 
in artikel 7:8 van het Wetboek van vennootschappen en verenigingen;d. die een fractie vertegenwoordigen 
van het kapitaal van een in artikel 15, § 2, eerste lid, van voormelde wet van 15.07.2020 bedoelde 
vennootschap (voldoen aan 11 voorwaarden eigen aan de vennootschap);e. waarop de belastingplichtige 
rechtstreeks heeft ingeschreven naar aanleiding van een kapitaalverhoging tussen 14 maart 2020 en 31 
december 2020;f. die volledig zijn volstort (volledig betaald) door de inschrijver uiterlijk 
op 31 december 2020.- het volgende vermelden:o ofwel de omzet van de vennootschap 
voor de periode van 14 maart 2020 tot 30 april 2020 en de omzet voor de periode van 14 maart 2019 tot 
30 april 2019,o ofwel, ingeval de vennootschap werd opgericht na 14 maart 2019, anders dan 
in het kader van een fusie of een splitsing van vennootschappen, zowel de gerealiseerde omzet voor de 
periode van 14 maart 2020 tot 30 april 2020 als de in het financieel plan vooropgestelde omzet voor dezelfde 
periode.- het bedrag vermelden waarop werd ingeschreven door de inschrijver - het 
bedrag vermelden dat recht kan geven op de belastingvermindering (3). Dit betekent dat bovenop de hiervoor 
vermelde voorwaarden ook de hierna vermelde voorwaarden moeten worden gerespecteerd:(3) Het 
totale bedrag waarop de investeerder heeft ingeschreven komt immers niet noodzakelijk volledig in aanmerking 
voor de belastingvermindering. Zie bijvoorbeeld de maximale vertegenwoordiging van 30 % van het kapitaal 
van de vennootschap besproken onder punt `1' hierna.1. de vertegenwoordiging van het kapitaal 
van de vennootschap mag niet meer bedragen dan 30 %. In geval van overschrijding geven de betalingen 
waardoor de vertegenwoordiging van 30 % wordt overschreden, geen recht op de belastingvermindering. Het 
op het attest te vermelden bedrag waarop wordt ingeschreven, verschilt dan van het bedrag dat recht kan 
geven op de belastingvermindering. De berekening van die vertegenwoordiging van 30 % moet gebeuren 
op basis van het aantal aandelen die het kapitaal vertegenwoordigen en in functie van de toestand na 
de kapitaalverhoging.Voorbeeld:Vennootschap opgericht in 2014 met 20.000 euro kapitaal 
bestaande uit 20 aandelen aan 1.000 euro:- 10.000 euro = 10 aandelen in het bezit van A (vertegenwoordiging 
van 50 %)- 2.000 euro = 2 aandelen in het bezit van B (vertegenwoordiging van 10 %)- 
8.000 euro = 8 aandelen in het bezit van C, zaakvoerder (vertegenwoordiging van 40 %).Kapitaalverhoging 
in oktober 2020 in het kader van de tax shelter COVID-19. Uitgifte van 80 bijkomende aandelen aan 1.000 
euro:- A schrijft in op 30 bijkomende aandelen (30.000 euro): vertegenwoordiging van 40 % na 
de kapitaalverhoging- B schrijft in op 43 bijkomende aandelen (43.000 euro): vertegenwoordiging 
van 45 % na de kapitaalverhoging- C (zaakvoerder) schijft in op 7 bijkomende aandelen (7.000 
euro): vertegenwoordiging van 15 % na de kapitaalverhoging.Na de kapitaalverhoging zijn er 
100 aandelen. Gelet op de maximale vertegenwoordiging van 30 %, geven maximum 30 aandelen per persoon 
recht op de belastingvermindering.Situatie van A:A bezit na de kapitaalverhoging 
40 aandelen. Maximum 30 aandelen kunnen recht geven op de belastingvermindering. A had reeds 10 aandelen 
in het bezit, zodat 20 aandelen (van de 30 aandelen waarop A naar aanleiding van de kapitaalverhoging 
inschreef), in aanmerking komen voor de belastingvermindering: 20 aandelen x 1.000 euro = 20.000 euro.Op 
het attest te vermelden bedrag waarop werd ingeschreven: 30.000 euroBedrag dat recht kan geven 
op de belastingvermindering : 20.000 euroSituatie van B:B bezit na de kapitaalverhoging 
45 aandelen. Maximum 30 aandelen kunnen recht geven op de belastingvermindering. B had reeds 2 aandelen 
in het bezit, zodat 28 aandelen (van de 43 aandelen waarop B naar aanleiding van de kapitaalverhoging 
inschreef), in aanmerking komen voor de belastingvermindering: 28 aandelen x 1.000 euro = 28.000 euro.Op 
het attest te vermelden bedrag waarop werd ingeschreven: 43.000 euroBedrag dat recht kan geven 
op de belastingvermindering: 28.000 euroSituatie van C:C bezit na de kapitaalverhoging 
15 aandelen. Maximum 30 aandelen kunnen recht geven op de belastingvermindering, zodat de 7 aandelen 
waarop C naar aanleiding van de kapitaalverhoging inschreef, in aanmerking komen voor de belastingvermindering: 
7 aandelen x 1.000 euro = 7.000 euro.Op het attest te vermelden bedrag waarop werd ingeschreven: 
7.000 euroBedrag dat recht kan geven op de belastingvermindering: 7.000 euro2. de 
belastingvermindering tax shelter COVID-19 is ook niet van toepassing op de betalingen voor het verwerven 
van aandelen van een vennootschap die rechtstreeks of onrechtstreeks worden gefinancierd met een afname 
van een vordering op die vennootschap of met een schuld aan die vennootschap. Voor dergelijke bedragen 
mag dus geen attest worden opgesteld.3. de betalingen voor de betrokken aandelen, gedaan tussen 
14 maart en 31 december 2020, komen in aanmerking voor de belastingvermindering tot een bedrag van 100.000 
euro per persoon.VoorbeeldEen zaakvoerder investeert in het kader van de tax shelter 
COVID-19 120.000 euro in zijn vennootschap.Op het attest te vermelden bedrag waarop werd ingeschreven: 
120.000 euroBedrag dat recht kan geven op de belastingvermindering: 100.000 euro- 
bevestigen dat de inschrijver de aandelen in het belastbare tijdperk heeft aangeschaft en deze op het 
einde van dat belastbare tijdperk nog in zijn bezit heeft. Als de inschrijver de aandelen tijdens het 
belastbare tijdperk heeft overgedragen, mag er geen attest worden opgesteld en kan de belastingvermindering 
niet worden verleend.II.2. Het attest op te stellen voor elk van de vijf jaren volgend op het 
jaar van verwerving van de aandelen moet bevestigen dat:- alle aandelen nog steeds in het bezit 
zijn van de inschrijver op 31 december van het belastbaar tijdperk- de vennootschap nog steeds 
voldoet aan de volgende 5 voorwaarden (voorzien in artikel 15, § 2, derde lid, van de voormelde 
wet van 15.07.2020):a. Zij is geen beleggings-, thesaurie- of financieringsvennootschap.b. 
Zij is geen vennootschap met als statutair hoofddoel of als voornaamste activiteit de oprichting, de 
verwerving, het beheer, de verbouwing, de verkoop of de verhuur van vastgoed voor eigen rekening of het 
bezit van deelnemingen in vennootschappen met een soortgelijk doel.Zijn eveneens uitgesloten, 
vennootschappen waarin onroerende goederen (of andere zakelijke rechten met betrekking tot dergelijke 
goederen) zijn ondergebracht waarvan een bedrijfsleider (natuurlijk persoon) die een opdracht als bestuurder, 
zaakvoerder, vereffenaar of gelijksoortige functies uitoefent (als bedoeld in artikel 32, eerste lid, 
1°,  WIB 92) of diens echtgenoot of niet-ontvoogde minderjarige kinderen, het gebruik hebben.Een 
vennootschap die eigenaar is van een onroerend goed waarin de zaakvoerder (natuurlijk persoon) woont, 
is dus zonder meer uitgesloten.c. Zij is niet opgericht met het oog op het afsluiten van een 
management- of bestuurdersovereenkomst of is geen vennootschap die haar voornaamste bron van inkomsten 
haalt uit management- of bestuurdersovereenkomsten.d. Zij gebruikt de sommen ontvangen in het 
kader van de tax shelter COVID-19 niet voor:• een uitkering van dividenden als bedoeld 
in artikel 18, WIB 92, met inbegrip van de uitkering van liquidatiereserves als bedoeld in de artikelen 
184quater en 541, WIB 92• een kapitaalvermindering met inbegrip van een kapitaalvermindering 
als bedoeld in artikel 537, WIB 92 of enige andere vermindering of verdeling van het eigen vermogen• 
de aankoop van aandelen• het verstrekken van leningen.e. De vennootschap:• 
houdt geen rechtstreekse deelneming aan in een vennootschap die gevestigd is in een Staat die is opgenomen 
op één van de lijsten waarnaar wordt verwezen in artikel 307, § 1/2, WIB 92, of een Staat die 
is opgenomen in de lijst in artikel 179, KB/WIB 92• doet geen betalingen aan vennootschappen 
die gevestigd zijn in één van de in het eerste streepje bedoelde Staten waarvan niet kan worden aangetoond 
dat ze werden verricht in het kader van werkelijke en oprechte verrichtingen die het gevolg zijn van 
rechtmatige financiële of economische behoeften en die samengenomen meer bedragen dan 100.000 euro per 
belastbaar tijdperk.Als de inschrijver alle aandelen overdraagt binnen de 60 maanden na de 
aanschaffing ervan of als de vennootschap niet voldoet aan de 5 voormelde voorwaarden gedurende 60 maanden 
volgend op de volstorting van de aandelen, zal de belastingvermindering gedeeltelijk worden teruggenomen 
en mag het hier beschreven attest van type 2 niet worden opgesteld. In dat geval moet enkel het attest 
van type 3, beschreven onder titel II.3 hieronder, worden opgesteld.Gedeeltelijke overdracht 
van de aandelen dit jaar of een vorig jaarAls de inschrijver een deel van zijn aandelen overdraagt 
binnen de 60 maanden na de aanschaffing ervan, moet de vennootschap op het attest van type 2 het aantal 
aandelen vermelden die nog steeds in zijn bezit zijn op 31 december van het belastbaar tijdperk. Vanaf 
het jaar wanneer de inschrijver een deel van zijn aandelen overdraagt, moet deze rubriek van het attest 
van type 2 voor elk jaar van de termijn van 5 jaar worden ingevuld, behalve uiteraard wanneer hij de 
rest van de aandelen tijdens deze termijn overdraagt.Voor het jaar waarin de inschrijver een 
gedeelte van zijn aandelen heeft overgedragen, moet de vennootschap ook een attest van het type 3 opstellen, 
zoals beschreven onder titel II-3 hieronder, aangezien er een gedeeltelijke teruggave van de belastingvermindering 
moet gebeuren voor het deel van de aandelen die werden overgedragen.VoorbeeldVerwerving 
van 100 aandelen in augustus 2020.Overdracht van 20 aandelen in 2022.De 80 resterende 
aandelen blijven behouden tot het einde van de termijn van 5 jaar.De vennootschap moet voor 
2020 (jaar van de verwerving van de aandelen) een attest van het type 1 opstellen.Voor het 
jaar 2021 moet zij enkel het eerste deel van het attest van het type 2, dat het behoud van alle aandelen 
attesteert, invullen (zie het modelattest hierna).Voor het jaar 2022 moet zij:- op 
het attest van het type 2 het gedeelte met betrekking tot de gedeeltelijke overdracht van de aandelen 
invullen (zie modelattest hierna)- op het attest van het type 3 het gedeelte met betrekking 
tot de gedeeltelijke overdracht van de aandelen invullen (zie rubriek 3.2. van het modelattest hierna).Voor 
de jaren 2023 tot 2025 moet de vennootschap elk jaar een attest van het type 2 invullen, door enkel het 
gedeelte met betrekking tot de gedeeltelijke overdracht in te vullen.Overlijden van de inschrijverIn 
geval van overlijden van de inschrijver, moet de vennootschap geen attest meer opstellen vanaf het belastbare 
tijdperk waarin de belastingplichtige is overleden.II.3. Het attest op te stellen voor het 
jaar waarin een gedeeltelijke terugname van de belastingvermindering moet plaatsvindenWanneer 
bepaalde voorwaarden niet worden gerespecteerd tijdens een termijn van 60 maanden, zal een belastingvermeerdering 
worden toegepast.Deze vermeerdering komt overeen met een gedeeltelijke terugname van de voorheen 
verleende belastingvermindering.De terugname gebeurt voor het jaar waarin de voorwaarden niet 
langer zijn vervuld. De terugname wordt berekend in functie van het aantal `ontbrekende volle maanden' 
vanaf de datum waarop de voorwaarde niet langer is vervuld tot het einde van de termijn van 60 maanden.Concreet 
wordt, om het bedrag van de terugname te berekenen, het bedrag van de voorheen verleende belastingvermindering 
dus vermenigvuldigd met een breuk waarvan de teller gelijk is aan het aantal ontbrekende maanden en de 
noemer gelijk is aan 60.Het attest moet dus het aantal nog niet verlopen volle maanden vermelden 
dat in aanmerking moet worden genomen voor de terugname van de belastingvermindering.Als de 
voorwaarden niet meer zijn vervuld na de betrokken termijn, is er geen probleem.Een terugname 
van de belastingvermindering is momenteel mogelijk in twee gevallen.A. De inschrijver behoudt 
zijn aandelen niet gedurende 60 maandenAls de inschrijver zijn nieuwe aandelen van de vennootschap 
overdraagt binnen de 60 maanden na de aanschaffing ervan, zal de belastingvermindering gedeeltelijk worden 
teruggenomen.VoorbeeldVerwerving van 10 aandelen (aanschaffingswaarde 1.000 euro) 
van een kleine vennootschap op 06.08.2020 voor een bedrag van 10.000 euro.De periode van 60 
maanden begint dus op 07.08.2020 en eindigt op 06.08.2025.Belastingvermindering (aanslagjaar 
2021): 10.000 euro x 20 % = 2.000 euro.Overdracht van de aandelen op 04.10.2022.Aantal 
resterende volle maanden (op het attest te vermelden): 34.Onder `overdragen' moet ook worden 
verstaan, de sluiting van de vereffening van vennootschap waarin werd geïnvesteerd.Wanneer 
de sluiting van de vereffening het gevolg is van de faillietverklaring van de vennootschap waarin werd 
geïnvesteerd, moet niet meer worden voldaan aan de voorwaarde van behoud van de investering vanaf het 
belastbare tijdperk waarin de sluiting van de vereffening ten gevolge van faillietverklaring heeft plaatsgevonden.Gedeeltelijke 
overdracht van de aandelenAls de inschrijver een deel van zijn aandelen overdraagt binnen de 
60 maanden na de aanschaffing ervan, moet de vennootschap op het attest van type 3 (rubriek 3.2 van het 
modelattest hierna) vermelden:- het aantal aandelen dat werd overgedragen- het aantal 
`ontbrekende volle maanden' vanaf de datum van vervreemding tot het einde van de termijn van 60 maanden.De 
vennootschap moet ook het gedeelte met betrekking tot de gedeeltelijke overdracht van de aandelen van 
het attest van type 2 invullen, zoals beschreven onder titel II.2 hiervoor, aangezien de andere aandelen 
werden behouden (zie modelattest hierna). In het voorgaande voorbeeld:Overdracht 
van de helft van de aandelen op 04.10.2022.Te vermelden op het attest van type 3, rubriek gedeeltelijke 
overdracht van de aandelen:- Aantal ontbrekende volle maanden: 34- Aantal overgedragen 
aandelen: 5Te vermelden op het attest van type 2, rubriek gedeeltelijke overdracht van de aandelen:- 
Aantal aandelen die nog in het bezit zijn: 5Overlijden van de inschrijverIn geval 
van overlijden van de aandeelhouder, stopt de verplichting tot behoud van de investering gedurende 60 
maanden zonder sanctie. In dat geval is er dus, in tegenstelling tot bij de overdracht van de investering, 
geen belastingvermeerdering. Er moet geen attest meer worden opgesteld voor het jaar van overlijden en 
voor de volgende jaren. B. De vennootschap voldoet niet aan bepaalde voorwaarden gedurende 
60 maandenVan de voorwaarden waaraan de vennootschap moet voldoen, zijn er 5 voorwaarden die 
moeten worden voldaan gedurende 60 maanden volgend op de volstorting van de aandelen (zie titel II.2 
hiervoor). Indien dit niet het geval is, zal de belastingvermindering gedeeltelijk worden teruggenomen.VoorbeeldVolstorting 
van aandelen van een kleine vennootschap op 10.10.2020 voor een bedrag van 30.000 euro.De termijn 
van 60 maanden begint dus op 11.10.2020 en eindigt op 10.10.2025.Belastingvermindering (aanslagjaar 
2021): 30.000 euro x 20 % = 6.000 euro.Op 15.03.2023 neemt de vennootschap een rechtstreekse 
deelneming in een vennootschap gevestigd in een fiscaal paradijs (4).(4) Voor meer informatie 
over alle voorwaarden waaraan de vennootschappen moeten voldoen, zie de circulaire 2020/C/140 van 16.11.2020 
over de belastingvermindering tax shelter `COVID-19` voor ondernemingen die hun omzet sterk hebben zien 
dalen, die de FOD Financiën op de databank Fisconetplus (www.fisconetplus.be) heeft gepubliceerd. Het 
contactcenter van de FOD Financiën kan ook elke algemene vraag over dit onderwerp beantwoorden op 02 
572 57 57 (normaal tarief).Aantal ontbrekende volle maanden te vermelden op het attest: 30.III. 
TERMIJN VOOR HET OPSTELLEN VAN DE DOCUMENTENDe vennootschap moet de voormelde attesten aan 
de inschrijver bezorgen vóór 31 maart van het jaar dat volgt op het jaar van de aanschaffing van de volledig 
volstorte aandelen en van de 5 daaropvolgende jaren.De vennootschap moet een afschrift langs 
elektronische weg aan de administratie bezorgen (zie hierna).Voorbeeld: investering in nieuwe 
aandelen van een vennootschap die haar omzet sterk heeft zien dalen. De aandelen zijn verworven naar 
aanleiding van een kapitaalverhoging uitgevoerd op 1 september 2020. De aandelen zijn op deze datum volledig 
volstort en alle voorwaarden zijn nageleefd.De vennootschap moet de inschrijver:- 
vóór 31.03.2021 het attest van type 1 voor het jaar 2020 (jaar van verwerving) bezorgen- vóór 
31.03.2022 het attest van type 2 voor het jaar 2021 (eerste jaar van de behoudtermijn van 5 jaar) bezorgen- 
zelfde principe voor de vier volgende jaren.Als de inschrijver in het voorbeeld de aandelen 
in 2021 overdraagt moet de vennootschap hem een attest bezorgen met het aantal nog niet verlopen maanden 
dat in aanmerking moet worden genomen voor de berekening van de terugname van de belastingvermindering. 
Dit attest moet zij hem bezorgen vóór 31.03.2022.De inschrijver moet zijn exemplaar van de 
desbetreffende attesten ter beschikking van de administratie houden.IV. OVERDRACHT VAN DE DOCUMENTEN 
AAN DE ADMINISTRATIEDe vennootschap moet een afschrift van de voormelde attesten langs elektronische 
weg aan de administratie bezorgen.Zij moet dit doen vóór 31 maart van het jaar dat volgt op 
het jaar van de verwerving van de volledig volstorte aandelen, en van de 5 daaropvolgende jaren.Om 
deze verplichting na te komen, zijn er twee mogelijkheden:1. Het attest 281.77 kan elektronisch 
worden verstuurd via de toepassing Belcotax-on-web:- hetzij via invoer van de gegevens online 
en verzending via internet- hetzij via aanmaak van een bestand offline en verzending via internet.Die 
toepassing is toegankelijk via het adres https://finances.belgium.be/nl/E-services/Belcotaxonweb.Een 
validatieprogramma is in de webtoepassing geïntegreerd. Er bestaat ook een niet geïntegreerde offline 
validatiemodule die kan worden gedownload via de website www.belcotaxonweb.be in de rubriek `Technische 
documentatie'.De gegevens die via elektronische weg werden ingegeven, kunnen worden geraadpleegd, 
gewijzigd of verwijderd via internet.De procedure voor de invoer van de gegevens via het scherm 
wordt toegelicht op de website www.belcotaxonweb.be in de rubriek `Hoe BOW gebruiken?'.Er bestaat 
ook een brochure `Belcotax on web' met de technische beschrijving van de bestanden. Dit document kan 
worden gedownload van de website www.belcotaxonweb.be onder de rubriek `Technische documentatie'.2. 
Deze attesten kunnen ook per e-mail worden verstuurd naar de volgende dienst:KMO Centrum Specifieke 
Materies - Team beheer bedrijfsvoorheffing kmo.bv.bru2.prp.pme@minfin.fed.beV. MODEL VAN ATTESTDe 
administratie heeft een modelattest opgesteld, dat de uitreikers van de documenten mogen gebruiken. Dit 
model wordt hierna weergegeven.VI. INWERKINGTREDINGHet huidig bericht treedt in werking 
vanaf het aanslagjaar 2021. Voor de raadpleging 
van de tabel, zie beeld