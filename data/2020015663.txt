Publicatie : 2020-10-02Numac : 2020015663
FEDERAAL AGENTSCHAP VOOR GENEESMIDDELEN EN GEZONDHEIDSPRODUCTEN  
 24 MAART 2020. - Koninklijk besluit houdende exportverbod van griepvaccins, in het kader van de COVID-19 pandemie 
FILIP, Koning der Belgen, Aan allen die nu zijn en hierna wezen zullen, 
Onze Groet.Gelet op de wet van 25 maart 1964 op de geneesmiddelen, artikel 12septies, eerste 
lid;Gelet op het advies van de Inspecteur van financiën, gegeven op 28 augustus 2020;Gelet 
op het verzoek om spoedbehandeling, gemotiveerd door de omstandigheid dat de hieronder omschreven gefaseerde 
aflevering van griepvaccins, reeds aanvang dient te vinden vanaf 15 september 2020;Dat het 
door onderhavig besluit op te leggen exportverbod aldus voor deze datum dient in te gaan;Dat 
het derhalve onmogelijk is om, op heden, de termijn van 30 dagen te doorlopen;Dat het exportverbod, 
zoals omschreven en gemotiveerd in onderhavig besluit, evenwel essentieel is om de volksgezondheid te 
vrijwaren, zie hieromtrent ook het advies van de Hoge Gezondheidsraad nr. 9581 m.b.t. "Vaccinatie tegen 
seizoensgebonden griep - winterseizoen 2020-2021";Zoals omschreven, wordt een exportverbod 
opgelegd voor de Belgische verpakkingen van drie verschillende soorten griepvaccins;Gelet op 
het advies 68.055/3van de Raad van State, gegeven op 25 september 2020, met toepassing van artikel 84, 
§ 1, eerste lid, 3°,  van de wetten op de Raad van State, gecoördineerd op 12 januari 1973;Overwegende 
dat de vaccinatie tegen de seizoensgebonden griep 2020-2021 in de context van de COVID-19 pandemie van 
belang is en rekening houdende met de beperkte beschikbaarheid van de vaccins, heeft het FAGG een TaskForce 
opgericht met de verschillende bevoegde overheden en betrokken partijen. Deze taskforce adviseerde om 
deze vaccinatie van 2020-2021 in twee fases te laten doorgaan. Een aanpak die wordt ondersteund door 
de ministers van Volksgezondheid (federaal niveau en gefedereerde entiteiten);Dat het van cruciaal 
belang is om zo veel mogelijk personen die het risico lopen op complicaties te vaccineren om overbelasting 
van het gezondheidssysteem te voorkomen en de bezettingsgraad in de ziekenhuizen zo laag mogelijk te 
houden, aangezien de kans bestaat dat het griepseizoen samenvalt met een COVID-19-piek;Dat, 
daarnaast, de vaccinatie van personen werkzaam in de gezondheidssector belangrijk is om niet alleen patiënten 
indirect te beschermen, maar ook om hun beschikbaarheid te verzekeren in het geval van een nieuwe COVID-19 
golf;Dat, tenslotte, de vaccinatie van personen tussen 50 en 64 jaar het zal toelaten de werkdruk 
voor de eerstelijnsgeneeskunde te verminderen;Dat dit alles voortvloeit uit het advies nr. 
9581 van de Hoge Gezondheidsraad (verder "HGR") m.b.t. "Vaccinatie tegen seizoensgebonden griep - winterseizoen 
2020-2021", alwaar de HGR het belang van de griepvaccinatie als volgt benadrukt: "Dit jaar wenst de HGR 
meer dan ooit personen uit categorie A aan te bevelen om zich te laten vaccineren om op die manier de 
bezetting van ziekenhuisbedden potentieel te verminderen indien het griepseizoen zou samenvallen met 
een piek van COVID-19. Ook wordt benadrukt dat het vaccineren van personeel werkzaam in de gezondheidssector 
van belang is om niet enkel patiënten indirect te beschermen maar ook om zichzelf te beschermen en de 
eigen beschikbaarheid te waarborgen in het geval van een nieuwe golf van COVID-19. In dezelfde context 
is het bovendien wenselijk om ook de nadruk te leggen op het vaccineren van personen tussen 50 en 65 
jaar tegen seizoensgriep (categorie B)."Dat het belang voor de volksgezondheid van de vaccinatie 
van minstens de door de HGR opgelijste prioritaire groepen derhalve buiten kijf staat. Het vaccineren 
van de hogervermelde risicogroepen is essentieel, teneinde de Belgische gezondheidszorg optimaal voor 
te bereiden op het verdere verloop van de COVID-19 pandemie;Dat de betrokken overheden een 
advies in die zin hebben uitgebracht op 26 augustus 2020, aangaande de gefaseerde vaccinatie, waarbij 
de gefaseerde vaccinatie werd aanbevolen;Dat evenwel moet worden vastgesteld dat, gelet op 
de expliciete oproep van de HGR tot vaccinatie van minstens de risicogroepen en de inschatting dat een 
grotere groep personen tot vaccinatie zal overgaan, de kans reëel is dat er voor de Belgische markt onvoldoende 
griepvaccins beschikbaar zullen zijn om zowel de hogervermelde risicogroepen, als de rest van de bevolking 
te bevoorraden;Dat België namelijk over 2,9 miljoen vaccins tegen de seizoensgriep zal kunnen 
beschikken, wat meer is dan de voorbije jaren. Deze hoeveelheid zal voldoende zijn om de vaccinatie van 
de door de HGR vastgestelde doelgroepen te dekken, voor zover het vaccinatiepercentage vergelijkbaar 
is met het vorige seizoen en voor zover deze vaccins niet afvloeien naar andere landen - zie hieromtrent 
uitgebreider het hogervermelde advies nr. 9581 van de HGR. De HGR baseert haar advies op het guidance 
document: Priority risk groups for influenza vaccination van het Europees Centrum voor Ziektepreventie 
en -bestrijding (ECDC) getoetst aan het standpunt van de experten;Dat, overwegende het hogervermelde 
belang van de vaccinatie, minstens van de risicogroepen, voor de volksgezondheid, de verwachte hogere 
vaccinatiegraad (zie advies nr. 9581 HGR, waarin de HGR hiertoe oproept) en het beperkt aantal beschikbare 
vaccins, er dient te worden vermeden dat de beperkte voorraad vaccins zou worden uitgevoerd naar andere 
lidstaat, in het kader van parallelexport;Dat het derhalve in het belang is van de volksgezondheid, 
om de voorraad vaccins bestemd voor de Belgische markt, ter beschikking te houden van de patiënten in 
België en derhalve de uitvoer ervan te verbieden;Op de voordracht van de Minister van Volksgezondheid, 
Hebben Wij besloten en besluiten Wij :Artikel 1. Voor de toepassing van dit besluit, 
wordt verstaan onder "uitvoer" : het verkopen of leveren van geneesmiddelen aan personen gevestigd in 
een andere EU-lidstaat, met inbegrip van groothandelaars, ziekenhuizen of personen gemachtigd om geneesmiddelen 
af te leveren aan het publiek, of het transporteren van geneesmiddelen naar een locatie buiten België.Art. 
2. De uitvoer van de geneesmiddelen met de volgende VHB-nummers, is verboden :1°  BE456924;2° 
 BE5141423°  BE501511Art. 3. Dit besluit treedt in werking op de datum van de publicatie 
ervan in het Belgisch Staatsblad, en treedt buiten werking op 28 februari 2021.Art. 4. De minister 
bevoegd voor Volksgezondheid is belast met de uitvoering van dit besluit.Gegeven te Brussel, 
24 maart 2020. FILIPVan Koningswege :De Minister van Volksgezondheid,M. 
DE BLOCK