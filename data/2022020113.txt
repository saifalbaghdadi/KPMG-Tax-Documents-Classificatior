Publicatie : 2022-01-27Numac : 2022020113
FEDERALE OVERHEIDSDIENST FINANCIEN 
  
Algemene Administratie van de Fiscaliteit. - Inkomstenbelastingen. - Bericht tot vaststelling van het 
modelattest nr. 281.86 dat toelaat de vereiste bewijzen te leveren inzake de belastingvermindering voor 
kinderoppas overeenkomstig de artikelen 14535, tweede lid, 4°  en 323/2 van het Wetboek 
van de inkomstenbelastingen 1992 (WIB 92) zoals respectievelijk gewijzigd en ingevoegd door de programmawet 
van 20.12.2020 (Belgisch Staatsblad, 30.12.2020, ed. 1) en artikel 6318/8, van het koninklijk 
besluit tot uitvoering van het WIB 92 (KB/WIB 92), zoals gewijzigd door het koninklijk besluit van 23.12.2021 
ter uitvoering van de artikelen 14535, tweede lid, 4°,  en 323/2, § 3 van het 
Wetboek van de inkomstenbelastingen 1992 en tot bepaling van de te communiceren gegevens door de in het 
artikel 14535, tweede lid, 3°,  van hetzelfde Wetboek bedoelde instanties (Belgisch 
Staatsblad van 31.12.2021, ed. 1). Modelattest voor de uitgaven voor kinderoppas die zijn gedaan vanaf 
1 januari 2021I. INLEIDINGDe uitgaven voor kinderoppas kunnen, indien aan een aantal 
voorwaarden is voldaan, recht geven op een belastingvermindering van 45% van de werkelijk betaalde uitgaven, 
desgevallend beperkt tot een maximumbedrag per oppasdag en per kind (1).(1) Deze belastingvermindering 
is voorzien in art. 14535, WIB 92. Alleenstaande ouders die aan bepaalde voorwaarden 
voldoen, kunnen een bijkomende belastingvermindering krijgen. Meer informatie hierover is terug te vinden 
in de FAQ die zijn gepubliceerd op de website https://financien.belgium.be/nl/particulieren.Het 
modelattest 281.86, zoals vastgesteld door dit bericht, wordt verplicht voor de uitgaven voor kinderoppas 
die zijn gedaan vanaf 1 januari 2021 (behalve voor opvanginstanties gevestigd in het buitenland in de 
Europese Economische Ruimte - EER) (2). Er is evenwel een tolerantie voorzien voor de opvangactiviteiten 
die worden georganiseerd vóór de publicatie van het nieuwe modelattest, d.w.z vóór de publicatie van 
dit bericht (zie verder). (2) Overeenkomstig de artikelen 8, 4°  en 12, programmawet van 20.12.2020 
(Belgisch Staatsblad van 30.12.2020, ed. 1). Voor de uitgaven voor kinderoppas die zijn gedaan 
vanaf 1 januari 2021, zullen de organisaties die actief zijn in de kinderopvangsector, behoudens uitzondering, 
de gegevens die ze vermeld hebben op de papieren attesten die ze afleveren, ook via elektronische weg 
moeten bezorgen aan de FOD Financiën (3). Er is evenwel een tolerantie voorzien voor de opvangactiviteiten 
die worden georganiseerd vóór de publicatie van het nieuwe modelattest, d.w.z vóór de publicatie van 
dit bericht (zie verder).(3) Overeenkomstig de artikelen 10 en 12, programmawet van 20.12.2020 
(Belgisch Staatsblad van 30.12.2020, ed. 1). Het modelattest 281.86 wordt besproken onder titel 
III van dit bericht. II. VERPLICHT MODELATTEST EN VERPLICHTE ELEKTRONISCHE VERZENDING VAN DE 
GEGEVENS VERMELD OP DE ATTESTENa) Verplicht modelattest Om de belastingplichtigen 
die de belastingvermindering vragen te helpen om aan te tonen dat de voorwaarden worden gerespecteerd, 
reiken heel wat organisaties momenteel reeds een attest uit volgens het model dat door de fiscale administratie 
wordt voorgesteld. Anderen gebruiken een eigen attest of leveren geen attest af.Om tot meer 
eenvormigheid en vereenvoudiging te komen, en om de controle op de toepassing van de belastingvermindering 
te vergemakkelijken, wordt het modelattest 281.86 verplicht voor de uitgaven voor kinderoppas die worden 
gedaan vanaf 1 januari 2021. De organisatoren van kinderoppas zijn dus verplicht om een attest uit te 
reiken overeenkomstig dit model. Dit betekent dat de belastingvermindering enkel nog zal worden 
verleend als de belastingplichtige beschikt over een attest 281.86. Dit attest wordt een bijkomende voorwaarde 
voor het verlenen van de belastingvermindering voor de uitgaven voor kinderoppas gedaan vanaf 1 januari 
2021.Tolerantie voor opvangactiviteiten georganiseerd vóór de publicatie van dit bericht (4)(4) 
De administratie heeft over deze tolerantie een communicatie gepubliceerd onder de vorm van een bericht 
in het Belgisch Staatsblad van 19.07.2021.Voor de opvangactiviteiten die worden georganiseerd 
vóór de publicatie van het nieuwe modelattest (datum van publicatie van dit bericht) zal worden aanvaard 
dat het gebruikelijke attest (eigen model of het oude, niet verplichte attest) verder wordt gebruikt. 
Het is bijgevolg niet verplicht om het nieuwe modelattest te gebruiken voor opvangactiviteiten georganiseerd 
in 2021. Voor de opvangactiviteiten die worden georganiseerd vanaf de publicatie van het nieuwe 
model (datum van publicatie van dit bericht), moet dat nieuwe model worden gebruikt. Afwijking 
voor opvanginstanties gevestigd in het buitenland in de EER Rekening houdend met het territorialiteitsbeginsel, 
geldt de verplichting betreffende het gebruik van het modelattest 281.86 enkel voor de instanties gevestigd 
op het Belgische grondgebied. De belastingplichtigen die beroep doen op een in de EER gevestigde 
instantie, blijven echter gehouden om met alle gemeenrechtelijke bewijsmiddelen, met uitzondering van 
de eed, aan te tonen dat de uitgaven voldoen aan de wettelijke voorwaarden (bedrag betaald tijdens het 
belastbaar tijdperk, leeftijd van het kind, enz.). b) Elektronische verzending aan de FOD Financiën 
van de gegevens vermeld op de attesten Voor de uitgaven gedaan vanaf 1 januari 2021, zullen 
de opvanginstanties de gegevens die ze vermeld hebben op de attesten die ze afleveren, ook via elektronische 
weg moeten bezorgen aan de FOD Financiën (de praktische modaliteiten worden hierna toegelicht). Op die 
manier kan de voorafgaande invulling van de aangifte in de personenbelasting worden verbeterd en kan 
de administratieve last voor de burger worden verminderd.De organisaties die de gegevens van 
het attest elektronisch overmaken, hebben de machtiging om het identificatienummer van het Rijksregister 
van de natuurlijke personen van zowel de schuldenaar van de uitgaven voor kinderoppas als van het betrokken 
kind te verzamelen, te verwerken en mee te delen, zij het enkel met het oog op identificatie in het kader 
van deze overdracht (5). Het gebruik van dit nummer is essentieel om vergissingen met personen met dezelfde 
naam te vermijden.(5) Overeenkomstig artikel 323/2, § 4, WIB 92.Artikel 6318/8, 
KB/WIB 92 (6) bepaalt onder welke vorm en binnen welke termijn de voormelde elektronische verzending 
moet gebeuren, evenals de gegevens die moeten worden meegedeeld. (6) Zoals ingevoegd door het 
koninklijk besluit van 23.12.2021 ter uitvoering van de artikelen 14535, tweede lid, 
4°,  en 323/2, § 3 van het Wetboek van de inkomstenbelastingen 1992 en tot bepaling van de te 
communiceren gegevens door de in het artikel 14535, tweede lid, 3°,  van hetzelfde Wetboek 
bedoelde instanties (Belgisch Staatsblad van 31.12.2021, ed. 1). Tolerantie voor opvangactiviteiten 
georganiseerd vóór de publicatie van dit bericht (7)(7) De administratie heeft over deze tolerantie 
een communicatie gepubliceerd onder de vorm van een bericht in het Belgisch Staatsblad van 19.07.2021.Voor 
de opvangactiviteiten die worden georganiseerd vóór de publicatie van het nieuwe modelattest (datum van 
publicatie van dit bericht) geldt er nog geen verplichting om de gegevens op elektronische wijze aan 
de administratie te bezorgen. Het is bijgevolg niet verplicht om de gegevens voor opvangactiviteiten 
georganiseerd in 2021 op elektronische wijze aan de administratie te bezorgen. Voor de opvangactiviteiten 
die worden georganiseerd vanaf de publicatie van het nieuwe model (datum van publicatie van dit bericht), 
geldt de verplichting om de gegevens op elektronische wijze aan de administratie te bezorgen, behoudens 
vrijstelling, wel.Vrijstelling voor bepaalde organisatiesGelet op de verscheidenheid 
in grootte van de organisaties die actief zijn in de sector van de kinderopvang en de verschillen die 
er kunnen zijn op het vlak van administratieve organisatie en digitalisering, is de verplichting om jaarlijks 
de gegevens van de attesten langs elektronische weg mee te delen van toepassing behalve wanneer de organisatie 
in kwestie niet over de nodige geïnformatiseerde middelen beschikt om deze overdracht van gegevens te 
volbrengen overeenkomstig de vereiste voorschriften. Termijn voor de elektronische verzendingDe 
elektronische verzending moet gebeuren vóór 1 maart van het jaar dat volgt op het jaar van de uitgaven. 
Praktische modaliteiten van de elektronische indiening De indiening van het attest 
281.86 via elektronische weg gebeurt via de toepassing Belcotax-on-web:- hetzij invoer van 
de gegevens online en verzending via Internet- hetzij aanmaak van een XML bestand offline en 
verzending via Internet Bovendien is een Excel bestand beschikbaar waarmee de gegevens van 
de attesten gemakkelijk kunnen worden gecodeerd. Er is ook een korte handleiding met enkele voorbeelden 
beschikbaar in de rubriek `Technische documentatie' van de website van Belcotax-on-web.De onthaalpagina 
van deze toepassing is https://financien.belgium.be/nl/E-services/Belcotaxonweb. De manieren 
om toegang te krijgen tot Belcotax-on-web zijn uitgelegd op de website van de toepassing, onder de rubriek 
`Hoe toegang krijgen tot BOW?'.Een validatieprogramma is in de webtoepassing geïntegreerd. 
Er bestaat ook een niet geïntegreerde offline validatiemodule die kan worden gedownload via de website 
van de toepassing, onder de rubriek `Technische documentatie'. De gegevens die via elektronische 
weg werden ingegeven, kunnen worden geraadpleegd, gewijzigd of verwijderd via Internet.De procedure 
voor de invoer van de gegevens via het scherm wordt toegelicht op de website van de toepassing, onder 
de rubriek `Hoe BOW gebruiken?'.Er bestaat ook een brochure `Belcotax-on-web' met de technische 
beschrijving van de bestanden. Dit document kan worden gedownload van de website van de toepassing, onder 
de rubriek `Technische documentatie'. Voor de fiscale attesten van het jaar 2021 (`BOW inkomsten 
2021'), zal de vermoedelijke openingsdatum van de toepassing Belcotax-on-web zich situeren rond 5 of 
6 februari 2022.III. MODELATTESTVoor de uitgaven voor kinderoppas gedaan vanaf 1 
januari 2021, wordt het attest 281.86 verplicht (behalve voor de opvanginstanties gevestigd in het buitenland 
in de EER) en de opvanginstanties moeten de gegevens vermeld op de attesten die zij afleveren, ook via 
elektronische weg aan de FOD Financiën bezorgen. Er is evenwel een tolerantie voorzien voor de opvangactiviteiten 
die worden georganiseerd vóór de publicatie van het nieuwe modelattest, d.w.z vóór de publicatie van 
dit bericht (zie hiervoor).Het attest 281.86 is toegevoegd aan het einde van dit bericht. Het 
heeft dus betrekking op de uitgaven voor kinderoppas die vanaf 1 januari 2021 worden gedaan.Hierna 
worden de belangrijkste verduidelijkingen met betrekking tot dit attest gegeven, evenals informatie over 
het invullen van het attest.Het is mogelijk om verschillende attesten per kind op te stellen, 
bijvoorbeeld omdat de opvanginstantie verkiest om een attest op te stellen per type opvang of omdat er 
meer dan vier opvangperiodes te vermelden zijn in vak II van het attest.Wanneer de gegevens 
elektronisch naar de administratie worden verzonden, zal de inhoud van de verschillende attesten door 
het informaticasysteem van de administratie worden gegroepeerd.1. Jaar waarvoor het attest 
moet worden opgesteldDe uitgaven voor kinderoppas komen maar in aanmerking voor de belastingvermindering 
voor het jaar waarin ze werkelijk zijn betaald. Dit heeft tot gevolg dat het attest slechts de uitgaven 
- en de ermee overeenstemmende oppasdagen - mag vermelden die daadwerkelijk zijn betaald in het jaar 
waarvoor het attest wordt uitgereikt. Zo kunnen bijvoorbeeld enkel de uitgaven die daadwerkelijk 
zijn betaald in 2021 recht geven op de belastingvermindering voor het jaar 2021 (aanslagjaar 2022).De 
uitgaven - en de ermee overeenstemmende oppasdagen - die verband houden met de opvang verricht in 2021, 
maar waarvoor de betaling slechts plaatsvindt in 2022, moeten daarentegen op het attest voor het jaar 
2022 (aanslagjaar 2023) worden ingevuld, samen met de uitgaven die betrekking hebben op het jaar 2022 
en die in dat jaar zijn betaald.2. Naam van de instantie of de persoon die instaat voor de 
opvangIn tegenstelling tot wat het geval was bij het oude modelattest, moet het volledige attest 
(dus vakken I en II) worden ingevuld door de instantie of de persoon die instaat voor de opvang. De 
gegevens van de instantie of de persoon die de kinderopvang doet, moeten voortaan aan het begin van het 
attest worden vermeld. Het verdient de voorkeur dat de instanties of personen die een KBO-nummer hebben, 
dit op het attest vermelden om de toekenning van de belastingvermindering te vergemakkelijken. 3. 
Vak IDe instantie of de persoon die instaat voor de opvang moet verklaren: - dat 
zij is vergund, erkend, gesubsidieerd, gecontroleerd of onder toezicht staat van `certificeringsinstantie' 
of een kwaliteitslabel heeft ontvangen van dergelijke instantie- dat zij is verbonden met een 
school gevestigd in de Europese Economische Ruimte of de inrichtende macht van de school gevestigd in 
de Europese Economische Ruimte.Enkele voorbeelden van certificeringsinstanties zijn: Kind en 
Gezin / Opgroeien regie, l'Office de la Naissance et de l'Enfance (l'ONE), de regering van de Duitstalige 
gemeenschap, Sport Vlaanderen, l'ADEPS, de gemeente, de provincie, de school,... Wanneer de 
instantie of de persoon die instaat voor de opvang slechts voor een deel van het jaar waarvoor het attest 
wordt opgesteld, is vergund, erkend, gesubsidieerd,.. moet het betrokken deel van het jaar worden gepreciseerd. 
Dit is bijvoorbeeld het geval voor een nieuwe crèche die in de loop van het jaar met haar activiteiten 
begint.In het laatste deel van vak I moeten de gegevens worden vermeld van de `certificeringsinstantie'. 
Het verdient de voorkeur dat de instanties die een KBO-nummer hebben, dit op het attest vermelden om 
de toekenning van de belastingvermindering te vergemakkelijken. Opgelet, in de volgende twee 
gevallen moet alleen vak II worden ingevuld: 1) Wanneer de opvang rechtstreeks wordt betaald 
aan de `certificeringsinstantie'. Dit is doorgaans het geval wanneer die instantie zelf de opvang organiseert, 
bijvoorbeeld:- een speelplein georganiseerd door de gemeente tijdens de vakantie- 
de kinderoppas georganiseerd tijdens de middag door een school.2) Wanneer het gaat om professionele 
thuisopvang van zieke kinderen.4. Vak IIDe instantie die de opvang doet moet vak 
II invullen voor elk kind jonger dan 14 jaar of voor elk kind met een zware handicap jonger dan 21 jaar 
waarvoor uitgaven voor kinderoppas worden betaald.Wanneer het kind wordt opgevangen door een 
onthaalgezin dat afhangt van een dienst, worden de uitgaven voor kinderoppas niet aan het onthaalgezin 
maar aan die dienst betaald, zodat het die dienst is die het attest moet opstellen en uitreiken. In 
vak II van het attest moeten volgende inlichtingen worden vermeld: 1. Volgnummer van het attestIn 
deze rubriek wordt het volgnummer van het attest vermeld. Aan elk attest dat wordt uitgereikt wordt dus 
een volgnummer toegekend. Het volgnummer mag bestaan uit cijfers, letters en/of woorden. Dit 
volgnummer heeft tot doel om in geval van twijfel te kunnen nagaan bij de instantie die het attest heeft 
ingevuld, of een attest voorgelegd door een belastingplichtige overeenstemt met de gegevens bijgehouden 
door die instantie. 2. Gegevens van de schuldenaar van de uitgaven voor kinderoppas (Naam, 
voornaam, identificatienummer van het Rijksregister of, in voorkomend geval, het identificatienummer 
van de KSZ, adres)In deze rubriek moeten de gegevens worden vermeld van de schuldenaar van 
de uitgaven voor kinderoppas. De schuldenaar is de persoon die normaal gezien gehouden is tot de betaling 
van de uitgaven voor kinderoppas en die de uitgaven betaalt of draagt. In de praktijk zal dit doorgaans 
de persoon zijn die het kind inschrijft voor de opvang.De uitgaven kunnen evenwel soms worden 
betaald door een derde die handelt in naam en tot kwijting van de schuldenaar (overeenkomstig art. 1236 
van het Burgerlijk wetboek) (8). In dat geval, ook al werd de betaling gedaan door die derde, is het 
de schuldenaar die op het attest moet worden vermeld.(8) Circulaire AAFisc nr. 4/2016 (nr. 
Ci.RH.331/635.466) van 29.01.2016.De schuldenaar die op het attest wordt vermeld, zal recht 
hebben op de belastingvermindering maar alleen als hij het kind fiscaal ten laste heeft of als hij de 
helft van het fiscaal voordeel voor kinderen ten laste krijgt (fiscaal co-ouderschap), en indien uiteraard 
alle andere wettelijke voorwaarden zijn vervuld (leeftijd van het kind, aard van de uitgaven,...). De 
aandacht wordt er dus op gevestigd dat de schuldenaar vermeld op het attest niet automatisch recht heeft 
op het fiscaal voordeel.Voorbeelden:1. Een gehuwd koppel reserveert voor hun zoon 
van 13 jaar een vakantiekamp en zij betalen de uitgaven zelf. Het attest wordt opgesteld op naam van 
de vader of de moeder. De ouders die het kind ten laste hebben, zullen recht hebben op de belastingvermindering. 
De administratie zal het attest waarvan zij een elektronische kopie heeft ontvangen, koppelen aan hun 
belastingaangifte.2. Een alleenstaande moeder reserveert voor haar kind een kamp in de zomervakantie 
en geeft haar gegevens door aan de opvanginstantie. De grootmoeder doet de betaling in naam en tot kwijting 
van haar dochter. De opvanginstantie stelt het attest op naam van de schuldenaar van de uitgaven 
op (de moeder). Het attest wordt dus op naam van de moeder opgesteld en de administratie zal het attest 
waarvan zij een elektronische kopie heeft ontvangen, koppelen aan de belastingaangifte van de moeder.De 
moeder die het kind ten laste heeft, heeft recht op de belastingvermindering. 3. De ouders 
zijn gescheiden. De moeder heeft het kind ten laste, er is geen fiscaal co-ouderschap. De vader 
reserveert een vakantiekamp en geeft zijn gegevens door aan de opvanginstantie. De opvanginstantie 
stelt het attest op naam van de schuldenaar op (de vader). De vader heeft het kind niet ten laste. Hij 
heeft geen recht op de belastingvermindering. De administratie zal het attest niet koppelen 
aan de belastingaangifte van de moeder die het kind ten laste heeft. Zij heeft de uitgaven niet betaald 
of gedragen (de vader heeft niet in naam en tot kwijting van haar betaald). 3. Gegevens van 
het kind (naam, voornaam, identificatienummer van het Rijksregister of, in voorkomend geval, het identificatienummer 
van de KSZ, geboortedatum en adres)Deze rubriek moet zo nauwkeurig mogelijk worden ingevuld. 
4. Periode waarin het kind is opgevangenDe opvangperiodes - waarvoor de uitgaven 
tijdens het jaar daadwerkelijk zijn betaald - mogen door de betrokken instelling zelf worden afgebakend. 
Zo mogen scholen bijvoorbeeld periodes vermelden van 01.01.2021 tot 30.06.2021 en van 01.09.2021 
tot 31.12.2021 (9).(9) Aangezien de organisatie van scholen en internaten gebaseerd is op schooljaren 
en niet op kalenderjaren, kan worden toegestaan dat zij per kalenderjaar twee attesten opstellen: één 
voor de periode van 1 januari tot 31 augustus en een ander voor de periode van 1 september tot 31 december. 
Bij opvang in de vakantieperiodes dienen bij voorkeur de effectieve opvangperiodes te worden 
vermeld, bijvoorbeeld van 4 juli tot 8 juli, enz. (10).(10) Voor vakantiekampen en sportkampen 
die voor een welbepaalde periode zijn georganiseerd, kan worden toegestaan dat de attesten per periode 
worden uitgereikt. Wanneer een opvangvoorziening verschillende opvangactiviteiten organiseert, mag per 
opvangactiviteit een attest worden opgesteld. De op het attest vermelde gegevens mogen enkel 
betrekking hebben op het gedeelte van het jaar dat de 14e verjaardag van het kind of 
de 21e verjaardag van het kind met een zware handicap voorafgaat.Wanneer er 
meer dan vier opvangperiodes moeten worden vermeld, moeten er meerdere attesten voor hetzelfde kind worden 
opgesteld. Wanneer de gegevens elektronisch naar de administratie worden verzonden, zal de inhoud van 
de verschillende attesten door het informaticasysteem van de administratie worden gegroepeerd.Aantal 
opvangdagenHier mag enkel het aantal oppasdagen worden ingevuld, waarvoor de uitgaven tijdens 
het jaar zelf daadwerkelijk zijn betaald en waarvoor effectief opvang is verricht, ongeacht de duur van 
de opvang per dag. In geval een kind niet deelneemt aan een bepaalde opvangactiviteit maar 
er toch een bedrag werd betaald, mogen de dagen waarop het kind afwezig was niet op het attest worden 
vermeld. Wanneer de ouders de deelname van een kind aan een opvang reeds vooruit hebben betaald 
(bv. sportkamp, vakantiekamp, ...), kan de instelling in bepaalde gevallen, wanneer een kind uiteindelijk 
niet deelneemt, het deelnemingsgeld na eventuele inhouding van annuleringskosten terugbetalen. In dat 
geval mag de instelling ook geen attest uitreiken. Er heeft immers geen opvang plaatsgevonden. Om dezelfde 
reden mag ook voor de annuleringskosten geen attest worden uitgereikt. Er kan bijgevolg evenmin 
een attest worden uitgereikt wanneer het kind niet deelneemt aan de opvangactiviteit, terwijl de ouders 
de deelnemingsprijs reeds hebben betaald maar de instelling deze niet wil terugbetalen. Hetzelfde 
geldt ook nog voor toeslagen die eventueel aan de belastingplichtige worden aangerekend, bijvoorbeeld 
in geval van afwezigheid zonder verwittiging of bij laattijdige verwittiging.DagtariefHet 
dagtarief moet om redenen van vereenvoudiging alleen worden vermeld indien het meer bedraagt dan het 
maximumbedrag per oppasdag en per kind. Vanaf aanslagjaar 2021 (uitgaven van het jaar 2020), wordt het 
maximumbedrag geïndexeerd. Voor aanslagjaar 2022 (uitgaven gedaan in 2021), bedraagt het 14 euro per 
oppasdag per kind. Het maximumbedrag van de uitgaven wordt niet meer vermeld op het modelattest 
aangezien dit elk jaar kan wijzigen. De instantie die de opvang doet moet zich dus elk jaar informeren 
over het maximumbedrag dat voor het betrokken uitgavenjaar van toepassing is. De uitgaven voor 
kinderoppas geven maar recht op de belastingvermindering voor het jaar waarin ze effectief zijn betaald, 
zelfs indien de opvang in een vorig jaar plaatsvond. Het is dus het grensbedrag van het jaar van betaling 
dat in aanmerking moet worden genomen, en niet het grensbedrag van het jaar van de opvang.Bij 
overschrijding van deze daggrens moeten de verschillende toepasselijke dagtarieven, dus ook de tarieven 
lager dan of gelijk aan het maximumbedrag worden vermeld. Indien voor een opvang gespreid over 
meerdere dagen een globale deelnameprijs is vastgesteld (bv. voor een sport- of jeugdkamp), is het dagtarief 
gelijk aan de totale deelnameprijs (eventueel verminderd met de kosten die niet als opvangkosten mogen 
worden aangemerkt (11)), gedeeld door het aantal dagen van de opvang.(11) Voorbeelden: bijkomende 
kosten met betrekking tot het geven van cursussen in het kader van onderwijs en lidgelden van de sportclub, 
de jeugdvereniging, zijn uitgesloten van de opvangkosten. In voorkomend geval moet het detail 
worden verstrekt van het aantal oppasdagen per tijdperk en per toegepast tarief, waarbij het verlaagde 
tarief, van toepassing bijvoorbeeld voor een halve oppasdag of voor de gelijktijdige opvang van meerdere 
kinderen, als een afzonderlijke tariefgroep moet worden beschouwd. Dat detail mag op het attest zelf 
worden verstrekt. Het spreekt vanzelf dat slechts de werkelijk aan de schuldenaar van de uitgaven aangerekende 
tarieven mogen worden vermeld (d.w.z. na aftrek van de eventueel verleende verminderingen).Ontvangen 
bedragIn deze rubriek moet alleen melding worden gemaakt van de bedragen die daadwerkelijk 
in een bepaald jaar zijn betaald. Wanneer een korting wordt verleend, moet het bedrag worden 
vermeld dat de ouders werkelijk aan de instantie hebben betaald. De instantie moet daarentegen geen rekening 
houden met een eventuele tegemoetkoming die door een derde (b.v. mutualiteit) aan de ouders wordt verleend.Persoon 
die gemachtigd is de opvanginstantie of persoon die instaat voor de opvang te verbinden (naam, hoedanigheid, 
handtekening)De handtekening is niet verplicht voor de elektronische verzending van een kopie 
naar de administratie via de toepassing Belcotax-on-web, aangezien de gebruiker zich moet registreren 
om de toepassing te gebruiken.De verzending van de gegevens vermeld op de attesten aan de administratie 
betekent niet dat de opvanginstanties geen attest meer moeten bezorgen aan de schuldenaar van de uitgaven 
voor kinderoppas. Zij moeten steeds een attest aan die persoon bezorgen. IV. FAQ EN CONTACTPUNTENDe 
administratie zal weldra FAQ publiceren om de instanties en personen die kinderopvang aanbieden extra 
hulp te bieden bij het invullen van de attesten. Die FAQ zullen beschikbaar zijn in de databank Fisconetplus, 
te raadplegen via de website van de FOD Financiën (https://financien.belgium.be/nl/fisconetplus) of via 
MyMinfin (https://eservices.minfin.fgov.be/myminfin-web/pages/fisconet), door te klikken op `Inkomstenbelastingen' 
onder de rubriek `Fiscaliteit' en vervolgens op `Administratieve richtlijnen en commentaren'. Voor 
verdere vragen over het invullen van de attesten of over de elektronische verzending van de gegevens 
via de toepassing Belcotax-on-web, werd een specifiek e-mailadres gecreëerd, uitsluitend voor instanties 
en personen die kinderopvang aanbieden: spoc.oppasgarde@minfin.fed.be. Voor de raadpleging van de tabel, zie beeld