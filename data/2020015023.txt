Publicatie : 2020-06-23Numac : 2020015023
MINISTERIE VAN LANDSVERDEDIGING 
 16 JUNI 2020. - Koninklijk besluit nr. 31 houdende bijzondere maatregelen voor de militairen in het kader van de gezondheidscrisis ten gevolge van het coronavirus COVID-19 
FILIP, Koning der Belgen, 
Aan allen die nu zijn en hierna wezen zullen, Onze Groet.Gelet op de wet van 27 maart 2020 
die machtiging verleent aan de Koning om maatregelen te nemen in de strijd tegen de verspreiding van 
het coronavirus COVID-19 (II), de artikelen 2 en 5, § 1, 5°  en 6°  en § 2;Gelet 
op de wet van 30 juli 1938 betreffende het gebruik der talen bij het leger;Gelet op de wet 
van 28 februari 2007 tot vaststelling van het statuut van de militairen en kandidaat-militairen van het 
actief kader van de Krijgsmacht;Gelet op de wet van 10 april 2016 betreffende het werken op 
afstand binnen Defensie;Overwegende het protocol van onderhandelingen N-502 van het Onderhandelingscomité 
van het militair personeel, gesloten op 4 mei 2020;Overwegende het advies van de inspecteur 
van Financiën, gegeven op 6 mei 2020;Overwegende de akkoordbevinding van de Minister van Begroting, 
d.d. 13 mei 2020;Overwegende de akkoordbevinding van de Minister van Ambtenarenzaken, d.d. 
13 mei 2020;Gelet op het advies 67.496/4 van de Raad van State, gegeven op 5 juni 2020 met 
toepassing van artikel 4, derde lid, van de wet die machtiging verleent aan de Koning om maatregelen 
te nemen in de strijd tegen de verspreiding van het coronavirus COVID-19 (I);Overwegende op 
de hoogdringendheid gemotiveerd door de omstandigheid dat, als gevolg van de crisis gerelateerd aan de 
COVID-19 pandemie, dringende en bijzondere maatregelen moeten worden genomen die betrekking hebben op 
de organisatie van het werk in brede zin, de werving en de professionele evaluatie van de militairen;Overwegende 
dat, om de continuïteit van de openbare dienstverlening en het gelijkheidsbeginsel te waarborgen en de 
rechtszekerheid te vrijwaren, er bijzondere maatregelen moeten worden genomen om aan de operationele 
problemen te beantwoorden die het gevolg zijn van de genomen maatregelen in het kader van de gezondheidscrisis 
ten gevolge van het coronavirus COVID-19;Op de voordracht van de Minister van Defensie en op 
het advies van de in Raad vergaderde Ministers,Hebben Wij besloten en besluiten Wij :Artikel 
1. In afwijking van artikel 2, zesde lid, van de wet 30 juli 1938 betreffende het gebruik der talen bij 
het leger, ingevoegd bij de wet van 28 september 2017, mag de kandidaat beroepsofficier die de test om 
minstens het niveau 3232 van de eisen inzake taalcompetentie bedoeld in de "standardization agreement 
(STANAG) 6001" van de NAVO te behalen, niet heeft kunnen afleggen, de master in de ingenieurswetenschappen 
of in de sociale en militaire wetenschappen van het academiejaar 2020-2021, aanvangen.Zodra 
de gezondheidssituatie het zal toelaten, moet hij deze test zo snel mogelijk en uiterlijk op 30 september 
2020 uitvoeren. Het niet voldoen aan deze taalvereiste heeft dezelfde gevolgen als wanneer de test had 
plaatsgevonden voor het aanvangen van de master in de ingenieurswetenschappen of in de sociale en militaire 
wetenschappen.Art. 2. In afwijking van artikel 10, § 1, eerste lid, 3°,  van de wet 
van 28 februari 2007 tot vaststelling van het statuut van de militairen en kandidaat-militairen van het 
actief kader van de Krijgsmacht, vervangen bij de wet van 31 juli 2013, omvatten de selectieproeven bedoeld 
in artikel 9, eerste lid, 7°,  van dezelfde wet, geen proeven tot beoordeling van de fysieke geschiktheid 
voor de wervingssessies van het wervingsjaar 2020.Art. 3. In afwijking van artikel 10, § 
1, eerste lid, van de voornoemde wet van 28 februari 2007, gewijzigd bij de wetten van 31 juli 2013 en 
20 mei 2019, kan het aantal sollicitanten kandidaat-beroepsofficier van de normale werving die aan alle 
selectieproeven mag deelnemen, voor het wervingsjaar 2020, beperkt worden.De directeur-generaal 
human resources bepaalt het aantal sollicitanten bedoeld in het eerste lid op basis van de capaciteit 
van de Krijgsmacht om de selectieproeven te kunnen organiseren rekening houdende met de evolutie van 
de gezondheidscrisis gebonden aan het coronavirus COVID-19, en van de resultaten behaald door de sollicitanten 
bedoeld in het eerste lid in de door de directeur-generaal human resources bepaalde proeven van schoolse 
kennis.Art. 4. Op basis van de capaciteit van de Krijgsmacht om de selectieproeven te kunnen 
organiseren rekening houdende met de evolutie van de gezondheidscrisis gebonden aan het coronavirus COVID-19 
kan het wervingsproces voor het jaar 2020 voor de lopende beschouwde wervingssessie definitief beëindigd 
worden door de directeur-generaal human resources ten aanzien van de sollicitanten die vóór 18 maart 
2020 niet aan alle voorziene selectieproeven konden deelnemen.Er kan ook een einde worden gesteld 
aan de wervingssessie voor de sollicitanten die alle selectieproeven vóór 18 maart 2020 hebben kunnen 
afleggen.De sollicitanten bedoeld in het eerste en tweede lid zijn van rechtswege opnieuw ingeschreven 
voor de volgende gelijkwaardige wervingssessie. Voor deze nieuwe inschrijving, voor de betrokkene sollicitanten, 
wordt er uitzonderlijk afgeweken van de leeftijdslimieten die van toepassing zijn.Art. 5. Op 
basis van de capaciteit van de Krijgsmacht om de selectieproeven te kunnen organiseren rekening houdende 
met de evolutie van de gezondheidscrisis gebonden aan het coronavirus COVID-19 kan de directeur-generaal 
human resources het aantal inschrijvingen per vacature, per wervingssessie voor het wervingsjaar 2020 
beperken.Art. 6. In afwijking van artikel 66, § 1, tweede lid, van de voornoemde wet 
van 28 februari 2007, vervangen bij de wet van 31 juli 2017, wordt de professionele evaluatie van de 
militairen voor de evaluatiecyclus 2020 beperkt tot de statutaire evaluatie bedoeld in artikel 66, § 
1, tweede lid, 2°,  van dezelfde wet.Art. 7. In afwijking van artikel 2, tweede lid, van de 
wet van 10 april 2016 betreffende het werken op afstand binnen Defensie, in het kader van studeren op 
afstand, onafhankelijk in welke deelstand de kandidaat-militairen zich bevinden, kan het werken op afstand 
toegestaan worden voor alle kandidaat-militairen.Art. 8. De toekenning van de forfaitaire vergoeding 
van 0,62 euro per dag van telewerken, bedoeld in artikel 12, § 1, tweede lid, van dezelfde wet, 
wordt beperkt tot 18 maal per maand, zelfs als het aantal uitgevoerde dagen telewerken hoger is dan 18 
dagen per maand.Art. 9. In afwijking van artikel 14, § 1, tweede lid, van dezelfde wet, 
mag, per kalenderweek, gewerkt worden op afstand tot:1°  vijf dagen voor de werkers op afstand 
die prestaties verrichten in voltijds regime;2°  vier dagen voor de werkers op afstand die 
prestaties verrichten in de vrijwillige arbeidsregeling van de vierdagenweek;3°  twee dagen 
en half voor de werkers op afstand die prestaties verrichten in de regeling van de halftijdse vervroegde 
uitstap.Art. 10. Dit besluit heeft uitwerking met ingang van 18 maart 2020.Dit besluit 
treedt buiten werking op de datum waarop de maatregelen bepaald in artikel 3 van het ministerieel besluit 
van 23 maart 2020 houdende dringende maatregelen om de verspreiding van het coronavirus COVID-19 te beperken, 
of bepaald in ieder ander besluit ter vervanging daarvan, niet meer van toepassing zijn.In 
afwijking van het tweede lid, treedt artikel 1 buiten werking op 30 september 2020 en treden de artikelen 
2 tot 6 buiten werking op 31 december 2020.Art. 11. De minister bevoegd voor Defensie is belast 
met de uitvoering van dit besluit.Brussel, 16 juni 2020.FILIPVan Koningswege 
:De Minister van Defensie,Ph. GOFFIN