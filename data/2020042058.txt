Publicatie : 2020-07-06Numac : 2020042058
BRUSSELS HOOFDSTEDELIJK GEWEST 
 18 JUNI 2020. - Bijzonder machtsbesluit van de Brusselse Hoofdstedelijke Regering nr. 2020/031 tot tijdelijke wijziging van het besluit van 23 maart 1994 van de Regering van het Brussels Hoofdstedelijk Gewest betreffende het beheer van afvalstoffen afkomstig van activiteiten in de gezondheidszorg in het kader van de COVID-19-gezondheidscrisis 
De Brusselse Hoofdstedelijke Regering,Gelet 
op artikel 39 van de Grondwet;Gelet op de bijzondere wet van 8 augustus 1980 tot hervorming 
der instellingen en inzonderheid op artikel 6;Gelet op de bijzondere wet van 12 januari 1989 
met betrekking tot de Brusselse instellingen;Gelet op de ordonnantie van 19 maart 2020 om bijzondere 
machten toe te kennen aan de Brusselse Hoofdstedelijke Regering in het kader van de gezondheidscrisis 
COVID-19;Gelet op het koninklijk besluit van 8 maart 1989 tot oprichting van Leefmilieu Brussel, 
artikel 3, § 2;Gelet op het besluit van de Regering van het Brussels Hoofdstedelijk 
Gewest van 23 maart 1994 betreffende het beheer van afvalstoffen afkomstig van activiteiten in de gezondheidszorg 
(hierna "het besluit AGZ");Gelet op het besluit van de Brusselse Hoofdstedelijke Regering van 
18 juli 2000 tot regeling van haar werkwijze en tot regeling van de ondertekening van de akten van de 
Regering;Gelet op het besluit van de Brusselse Hoofdstedelijke Regering van 22 juli 2019 tot 
vaststelling van de verdeling van de bevoegdheden tussen de ministers van de Brusselse Hoofdstedelijke 
Regering;Gelet op de Gelijke Kansentest, zoals vastgesteld bij het besluit van de Brusselse 
Hoofdstedelijke Regering van 22 november 2018 tot uitvoering van de ordonnantie van 4 oktober 2018 tot 
invoering van de gelijke kansentest, uitgevoerd op 23 april 2020 ;Gelet op het advies nr. 67.488/1 
van de Raad van State gegeven op 4 juni 2020 in toepassing van artikel 84, §  1, lid 1, 3°  van 
de wetten op de Raad van State gecoördineerd op12 januari 1973; Op voordracht van de Minister 
belast met leefmilieu;Na beraadslaging,Overwegende dat het coronavirus COVID-19 op 
11 maart 2020 door de WHO bestempeld werd als een pandemie;Overwegende dat de COVID-19-pandemie 
een directe impact heeft op de sector van de gezondheidszorg en op het beheer van de afvalstoffen die 
worden geproduceerd in het kader van hun activiteiten;Overwegende dat de sector van de gezondheidszorg, 
in het bijzonder de ziekenhuizen en de rusthuizen, te maken hebben met enerzijds een zeer sterke stijging 
van de hoeveelheid afvalstoffen uit de gezondheidszorg die ze produceren, en anderzijds met een dreigend 
tekort aan verpakkingen die voldoen aan de bepalingen van het besluit AGZ;Overwegende dat na 
overleg met de sector (ziekenhuizen, de federatie go4circle, SANTHEA en virologen) de maatregelen voor 
het sorteren en voor alternatieve verpakkingen van het "COVID-19" afval overeenkomstig het besluit AGZ 
in de omzendbrief van 1 april 2020 zijn uitgelegd en verduidelijkt;Overwegende dat deze omzendbrief 
niet volstaat, aangezien deze alternatieven het enerzijds niet mogelijk maken om de toename van de afvalstromen 
te beheren en anderzijds alleen betrekking hebben op "COVID-19"-afval;Overwegende dat de wettelijke 
kenmerken van de verpakkingen van infectieuze afvalstoffen dus tijdelijk versoepeld moeten worden, zonder 
de milieubescherming en de principes van het afvalstoffenbeheer in gevaar te brengen;Overwegende 
dat ook de kenmerken van de soepele en harde verpakkingen, alsook de gebruiksvoorwaarden ervan, moeten 
worden verduidelijkt;Overwegende dat de bescherming van het personeel dat belast is met het 
beheer van dit afval te allen tijde moet worden gewaarborgd en dat het tekort aan reglementaire verpakkingen 
niet ten koste mag gaan van de veiligheid van de afvalbeheerders die dit afval manipuleren tijdens de 
inzameling en verwerking ervan;Overwegende dat de toename van de hoeveelheid afval waarschijnlijk 
zal leiden tot verzadiging van de verwerkingscentra, wat betekent dat het onmogelijk is om het afval 
te verwerken binnen de tijd die het besluit AZG vereist (24 uur tussen de inzameling en de verwerking);Overwegende 
dat de tussentijdse opslag moet worden toegestaan om de continuïteit van het beheer van afvalstoffen 
te waarborgen op een wijze die de bescherming van het leefmilieu en de volksgezondheid waarborgt ;Overwegende 
dat de bijkomende maatregelen ter bescherming voorgesteld in dit besluit zorgen voor een voldoende bescherming 
van de bevolking en de werknemers; dat de voorgestelde alternatieve en compenserende maatregelen als 
algemeen effect hebben om de beste condities te verzekeren voor de strijd tegen de verspreiding van het 
virus;Overwegende dat de substantiële stijging van de productie van speciale afvalstoffen met 
het daaruit volgende risico van schaarste van geschikte verpakkingen en de moeilijkheden om de afvalstoffen 
te verwerken binnen de vereiste termijnen zeker zal aanhouden na afloop van de quarantaineperiode die 
is opgelegd door de federale overheid, aangezien de sector van de gezondheidszorg de sector is die het 
sterkst en in meerderheid getroffen is door de gevolgen van de COVID-19-epidemie;Dat dus wordt 
voorgesteld tijdelijk af te wijken van het besluit AGZ zoals voorzien door onderhavig besluit; dat deze 
afwijking van kracht is vanaf 16 maart 2020 en tot twee maanden nadat de Nationale Veiligheidsraad de 
COVID-19-gezondheidscrisis als beëindigd heeft verklaard;Dat er wordt voorgesteld dat de in 
onderhavig besluit bedoelde maatregelen terugwerkende kracht hebben tot 16 maart 2020, i.e. de eerste 
werkdag waarop de nationale "social distancing"-maatregelen van toepassing werden; dat deze terugwerkende 
kracht niet noopt tot bezwaren;Overwegende dat het, rekening houdend met de dringendheid om 
het beheer van afvalstoffen uit de gezondheidszorg te waarborgen, aangewezen is om, overeenkomstig artikel 
2 van de ordonnantie van 19 maart 2020 tot toekenning van bijzondere volmachten aan de Regering, met 
spoed het advies van de Raad van State in te winnen,Besluit :Artikel 1. Onder artikel 
6 van het besluit van de Regering van het Brussels Hoofdstedelijk Gewest van 23 maart 1994 betreffende 
het beheer van afvalstoffen afkomstig van activiteiten in de gezondheidszorg worden een lid 3 en een 
lid 4 toegevoegd die luiden als volgt:"De afvalstoffen bedoeld in artikel 1, 2°,  a) worden 
verpakt in harde of halfharde of soepele verpakkingen conform aan het ADR.De afvalstoffen bedoeld 
in artikel 1, 2°,  a) mogen worden verpakt in soepele verpakkingen niet conform aan het ADR in het geval 
van moeilijkheden met de bevoorrading van verpakkingen voorzien in lid 3 ten gevolge van de COVID-19-gezondheidscrisis, 
en op voorwaarde dat Leefmilieu Brussel vooraf zijn goedkeuring heeft gegeven conform de procedure bedoeld 
onder artikel 6bis. "Art. 2. Een nieuw artikel 6bis dat luidt als volgt, wordt toegevoegd aan 
ditzelfde besluit:"Artikel 6bis.De inzamelaar van speciale afvalstoffen die soepele 
verpakkingen die niet conform zijn aan het ADR, wenst te kunnen gebruiken, dient hiervoor langs elektronische 
weg een aanvraag in bij Leefmilieu Brussel. Deze aanvraag kan ingediend worden door een federatie uit 
naam van haar leden. Deze aanvraag omvat minimum:1°  een afdoende en controleerbare 
verklaring van de moeilijkheden bij de bevoorrading met harde en halfharde verpakkingen wegens de COVID-19-gezondheidscrisis;2° 
 de gezondheidszorginstelling(en) waarop deze aanvraag betrekking heeft;3°  de verbrandingsinstallatie 
waarnaar het te verwerken afval zal worden afgevoerd.Binnen de 2 werkdagen na ontvangst van 
de aanvraag deelt Leefmilieu Brussel, langs elektronische weg, zijn beslissing van goedkeuring of weigering 
van het gebruik van soepele zakken mee. Indien binnen deze termijn geen kennisgeving wordt ontvangen, 
wordt de aanvraag geacht stilzwijgend geweigerd te zijn.De aanvrager brengt Leefmilieu Brussel 
op de hoogte van iedere wijziging aan een van de elementen opgesomd onder lid 2, alsook van het einde 
van de periode waarin soepele zakken worden gebruikt. "Art. 3. Artikel 8 van dit besluit wordt 
aangevuld met het volgende lid:"In geval van verzadiging van de verwerkingscapaciteit in de 
verbrandingsinstallaties wegens de COVID-19-gezondheidscrisis kan worden afgeweken van de termijn van 
vierentwintig uur vermeld onder lid 1, op voorwaarde dat is voldaan aan volgende cumulatieve voorwaarden:1. 
De speciale afvalstoffen worden verpakt in harde verpakkingen;2. In de tussentijdse opslagplaats 
wordt een temperatuur van maximum 15° C gehandhaafd;3. De opslagduur van de speciale afvalstoffen 
in de tussentijdse opslagplaats mag niet langer zijn dan 5 dagen."Art. 4. Onder punt 1 van 
bijlage IV van ditzelfde besluit wordt een lid toegevoegd dat luidt als volgt:"Bij moeilijkheden 
met de bevoorrading van verpakkingen die het mogelijk maken om te voldoen aan dit punt wegens de COVID-19-gezondheidscrisis, 
kan worden afgeweken van de kenmerken op het vlak van kleur en minimale afmetingen van het opschrift. 
"Art. 5. Punt 2, lid 1 van bijlage IV van ditzelfde besluit wordt vervangen door:"Soepele 
verpakkingen hebben enerzijds een dubbele lasnaad en een minimale dikte van 75 micrometer, en anderzijds 
een doeltreffend sluitsysteem, zoals een ingebouwd lint of een colsonbandje."Art. 6. Punt 4 
van bijlage IV van ditzelfde besluit wordt als volgt vervangen :"De harde verpakkingen zijn 
conform aan het ADR.Bij moeilijkheden met de bevoorrading van harde verpakkingen conform aan 
het ADR wegens de COVID-19-gezondheidscrisis, kunnen harde verpakkingen die niet conform zijn aan ADR 
worden gebruikt op voorwaarde dat ze aan volgende minimale kenmerken voldoen :- Bruto gewicht 
: maximum 25 kg;- Dikte van de wanden : minimum 5 mm;- Vorm : rechthoekig.De 
al dan niet aan het ADR conforme harde verpakkingen hebben een maximaal volume van 60 l en zijn uitgerust 
met een onomkeerbare sluiting, of bij ontstentenis met clips, een sluitring, een sluitband, een schroefdeksel 
of een andere gelijkwaardige sluiting. Alle maatregelen worden genomen om te vermijden dat de verpakkingen 
gemakkelijk kunnen worden geopend."Art. 7. Onderhavig besluit is van kracht vanaf 16 maart 
2020, en tot 31 december 2020.De afvalstoffen bedoeld in artikel 1, 2°,  a) van het besluit 
van de Regering van het Brussels Hoofdstedelijk Gewest van 23 maart 1994 betreffende het beheer van afvalstoffen 
afkomstig van activiteiten in de gezondheidszorg mogen echter worden verpakt in soepele verpakkingen 
niet conform aan het ADR in het geval van moeilijkheden met de bevoorrading van verpakkingen voorzien 
in lid 3 ten gevolge van de COVID-19-gezondheidscrisis, zonder voorafgaande goedkeuring door Leefmilieu 
Brussel et dit, tot aan de inwerkingtreding van huidig besluit.Art. 8. De minister die bevoegd 
is voor het leefmilieu is belast met de uitvoering van dit besluit.Brussel, 18 juni 2020.Voor 
de Brusselse Hoofdstedelijke Regering:De Minister-President van de Brusselse Hoofdstedelijke 
Regering,R. VERVOORTDe Minister van de Brusselse Hoofdstedelijke Regering, bevoegd 
voor klimaattransitie, leefmilieu, energie en participatieve democratie,A. MARON