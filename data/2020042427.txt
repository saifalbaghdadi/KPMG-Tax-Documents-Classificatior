Publicatie : 2020-07-27Numac : 2020042427
FEDERALE OVERHEIDSDIENST FINANCIEN 
 20 JULI 2020. - Koninklijk besluit tot vastlegging van het model van attest bedoeld in artikel 16, § 4, 3°  van de wet van 29 mei 2020 houdende diverse dringende fiscale bepalingen ten gevolge van de COVID-19 pandemie, wat de uitgaven voor kinderoppas betreft 
FILIP, Koning der Belgen, 
Aan allen die nu zijn en hierna wezen zullen, Onze Groet.Gelet op de wet van 29 mei 2020 houdende 
diverse dringende fiscale bepalingen ten gevolge van de COVID-19 pandemie, artikel 16, § 4, 3°, 
 gewijzigd door artikel 6, van de wet van 15 juli 2020 houdende diverse dringende fiscale bepalingen 
ten gevolge van de COVID-19-pandemie (CORONA III);Gelet op het koninklijk besluit van 16 november 
1994 betreffende de administratieve en begrotingscontrole, artikelen 5 en 14;Overwegende dat 
dit besluit slechts een model van een aan de belastingplichtige uit te reiken attest vastlegt en het 
dus op zich geen enkele impact heeft op de begroting;Gelet op de wetten op de Raad van State, 
gecoördineerd op 12 januari 1973, artikel 3, § 1;Gelet op de dringende noodzakelijkheid;Overwegende 
dat dit besluit noodzakelijk is voor de correcte toepassing van de in artikel 14535 
van het Wetboek van de inkomstenbelastingen 1992 bedoelde belastingvermindering voor kinderoppas; Dat 
artikel 16, § 4, van de wet van 29 mei 2020 houdende diverse dringende fiscale bepalingen ten 
gevolge van de COVID-19 pandemie, de belastingplichtige de mogelijkheid biedt om de betreffende vermindering 
te verkrijgen, zelfs voor de gedane uitgaven voor oppas die niet hebben plaatsgevonden ten gevolge van 
de COVID-19 pandemie;Dat artikel 6, van de wet van 15 juli 2020 houdende diverse dringende 
fiscale bepalingen ten gevolge van de COVID-19 pandemie (CORONA III), deze mogelijkheid ook heeft uitgebreid 
naar uitgaven die in 2019 zijn gedaan voor een oppas die plaatsvindt in 2020;Dat dergelijke 
uitgaven die gedaan zijn in de loop van het belastbaar tijdperk 2019 in aanmerking moeten worden genomen 
voor de belastingaangifte voor het aanslagjaar 2020, waarvan de indieningstermijn op 16 juli 2020 is 
verstreken;Dat dit besluit dus dringend moet worden getroffen;Overwegende, enerzijds, 
dat het betreffende attest zekerheid zou moeten bieden aan de belastingadministratie dat de uitgaven 
inderdaad zijn betaald aan een entiteit bedoeld in artikel 14535, tweede lid, 3°,  van 
het Wetboek van de inkomstenbelastingen 1992;Overwegende, anderzijds, dat het betreffende attest 
de belastingadministratie voldoende informatie zou moeten verschaffen om de belastingvermindering toe 
te passen, met name het bedrag van de betaalde uitgaven, het dagtarief, het aantal oppasdagen, alsook 
de periode(s) van oppas;Op de voordracht van de Vice-Eerste Minister en de Minister van Financiën,Hebben 
Wij besloten en besluiten Wij :Artikel 1. Het model van het in artikel 16, § 4, 3°  
van de wet van 29 mei 2020 houdende diverse dringende fiscale bepalingen ten gevolge van de COVID-19 
pandemie bedoelde attest wordt in de bijlage van dit besluit vastgelegd.Art. 2. De minister 
die bevoegd is voor Financiën, is belast met de uitvoering van dit besluit.Gegeven te Brussel, 
20 juli 2020.FILIPVan Koningswege :De Vice-Eerste Minister en Minister 
van Financiën,A. DE CROO Voor de raadpleging van 
de tabel, zie beeld