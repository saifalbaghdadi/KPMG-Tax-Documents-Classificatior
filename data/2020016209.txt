Publicatie : 2020-12-01Numac : 2020016209
FEDERALE OVERHEIDSDIENST SOCIALE ZEKERHEID  
 17 NOVEMBER 2020. - Koninklijk besluit tot uitvoering van artikel 6, tweede lid, van de wet van 7 mei 2020 houdende uitzonderlijke maatregelen in het kader van de COVID-19-pandemie inzake pensioenen, aanvullende pensioenen en andere aanvullende voordelen inzake sociale zekerheid 
FILIP, Koning der Belgen, 
Aan allen die nu zijn en hierna wezen zullen, Onze Groet.Gelet op de wet van 7 mei 2020 houdende 
uitzonderlijke maatregelen in het kader van de COVID-19-pandemie inzake pensioenen, aanvullende pensioenen 
en andere aanvullende voordelen inzake sociale zekerheid, artikel 6, tweede lid;Gelet op het 
advies van de Inspecteur van Financiën, gegeven op 26 oktober 2020;Gelet op de akkoordbevinding 
van de Minister van Begroting, gegeven op 31 oktober 2020;Gelet op het koninklijk besluit van 
28 september 1984 tot uitvoering van de wet van 19 december 1974 tot regeling van de betrekkingen tussen 
de overheid en de vakbonden van haar personeel, artikel 5, § 1, 4° ;Gelet op de COVID-19-pandemie;Gelet 
de wet van 18 maart 2016 tot wijziging van de benaming van de Rijksdienst voor Pensioenen in Federale 
Pensioendienst, tot integratie van de bevoegdheden en het personeel van de Pensioendienst voor de Overheidssector, 
van een deel van de bevoegdheden en van het personeel van de Directie-generaal Oorlogsslachtoffers, van 
de opdrachten "Pensioenen" van de lokale en provinciale sectoren van de Dienst voor de Bijzondere socialezekerheidsstelsels 
en van HR Rail en tot overname van de gemeenschappelijke sociale dienst van de Dienst voor de Bijzondere 
socialezekerheidsstelsels, artikel 36;Gelet op de dringende noodzakelijkheid;Gelet 
op het verzoek om spoedbehandeling, gemotiveerd door de situatie met betrekking tot het coronavirus COVID-19, 
die het niet mogelijk maakt het advies van de afdeling wetgeving van de Raad van State binnen de dertig 
dagen af te wachten, in het bijzonder rekening houdend met de noodzaak om onverwijld de nodige maatregelen 
te nemen om de sociaaleconomische gevolgen te verzachten van de noodmaatregelen die zijn genomen om de 
verspreiding van het coronavirus COVID-19 te beperken;Overwegende dat het koninklijk besluit 
van 6 juli 2020 tot uitvoering van artikel 6, tweede lid, van de wet van 7 mei 2020 houdende uitzonderlijke 
maatregelen in het kader van de COVID-19-pandemie inzake pensioenen, aanvullende pensioenen en andere 
aanvullende voordelen inzake sociale zekerheid de periode bedoeld in artikel 6, eerste lid, van de voormelde 
wet van 7 mei 2020, voor de toepassing van de artikelen 3, 4 en 5 van die wet, heeft verlengd tot en 
met 31 augustus 2020;Op de voordracht van de Minister van Pensioenen,Hebben Wij besloten 
en besluiten Wij :Artikel 1. De periode bedoeld in artikel 6, eerste lid, van de wet van 7 
mei 2020 houdende uitzonderlijke maatregelen in het kader van de COVID-19-pandemie inzake pensioenen, 
aanvullende pensioenen en andere aanvullende voordelen inzake sociale zekerheid, die een aanvang neemt 
vanaf 1 maart 2020 en een einde neemt op 31 augustus 2020, wordt voor de toepassing van de artikelen 
3, 4 en 5 van die wet verlengd tot en met 31 maart 2021. Art. 2. Dit besluit heeft uitwerking 
met ingang van 1 september 2020.Art. 3. De minister bevoegd voor Pensioenen is belast met de 
uitvoering van dit besluit.Gegeven te Brussel, 17 november 2020. FILIPVan 
Koningswege :De Minister van Pensioenen,K. LALIEUX