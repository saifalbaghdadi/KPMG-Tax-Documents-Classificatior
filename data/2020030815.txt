Publicatie : 2020-04-28Numac : 2020030815
MINISTERIE VAN DE FRANSE GEMEENSCHAP
 23 APRIL 2020. - Besluit van de Regering van de Franse Gemeenschap tot toekenning van bijzondere machten nr. 3 genomen ter uitvoering van het decreet van 17 maart 2020 tot toekenning van bijzondere machten aan de Regering in het kader van de gezondheidscrisis van het COVID-19 met betrekking tot de versteviging van het nood- en steunfonds 
De Regering van de Franse Gemeenschap,Gelet op het decreet 
van 20 december 2011 houdende regeling van de begroting en de boekhouding van de Diensten van de Regering 
van de Franse Gemeenschap, de artikelen 4, § 1, tweede lid, en 27;Gelet op het decreet 
van 18 december 2019 houdende de uitgavenbegroting voor het begrotingsjaar 2020;Gelet op het 
decreet van 18 december 2019 houdende de initiële ontvangstenbegroting van de Franse Gemeenschap voor 
het begrotingsjaar 2020;Gelet op het decreet van 17 maart 2020 tot toekenning van bijzondere 
bevoegdheden aan de Regering in het kader van de gezondheidscrisis COVID-19, artikel 1, § 1, g);Gelet 
op het besluit van 7 april 2020 houdende bijzondere machten nr. 2 van de Regering van de Franse Gemeenschap 
tot oprichting van een nood- en steunfonds, genomen ter uitvoering van het decreet van 17 maart 2020 
tot toekenning van bijzondere machten aan de Regering in het kader van de gezondheidscrisis in verband 
met het COVID-19;Gelet op het advies van de Inspecteur van Financiën van 22 april 2020;Gelet 
op de akkoordbevinding van de Minister van Begroting van 23 april 2020;Gelet op de "gendertest", 
op 22 april 2020 uitgevoerd met toepassing van artikel 4, tweede lid, 1°,  van het decreet van 7 januari 
2016 betreffende de integratie van de genderdimensie in het geheel van de beleidslijnen van de Franse 
Gemeenschap;Overwegende de kwalificatie door de WHO van het coronavirus COVID-19 als pandemie 
op 12 maart 2020;Overwegende de verklaring van de WHO over de kenmerken van het COVID-19, inzonderheid 
het hoge besmettings- en sterfterisico;Overwegende dat het coronavirus COVID-19 door de lucht 
lijkt te worden overgedragen van de ene persoon naar de andere; dat de overdracht van de ziekte plaats 
lijkt te vinden via alle mogelijke vormen van emissie via de mond en de neus;Overwegende dat, 
rekening houdend met het voorgaande, bijeenkomsten in besloten en overdekte ruimten, maar ook in de open 
lucht, een bijzonder gevaar voor de volksgezondheid inhouden;Overwegende het overleg tussen 
de regeringen van de deelstaten en de bevoegde federale overheden, in het kader van de Nationale Veiligheidsraad;Overwegende, 
als gevolg van het resultaat van dit overleg, het verbod op bijeenkomsten, activiteiten van particuliere 
of openbare aard, van culturele, sociale, feestelijke, folkloristische, sportieve en recreatieve aard, 
schooluitstapjes en activiteiten in het kader van jeugdbewegingen op en vanuit het nationale grondgebied;Overwegende 
dat deze en toekomstige inperkingsmaatregelen die zijn genomen om de verspreiding van het virus in de 
bevolking te beperken, van dien aard zijn dat zij een hele reeks activiteiten beletten, dat zij verhinderen 
dat wordt voldaan aan de verplichtingen die een voorwaarde zijn voor de toekenning van subsidies en dat 
zij bijgevolg de levensvatbaarheid van de begunstigden van subsidies in gevaar brengen;Overwegende 
dat de levensvatbaarheid van degenen die namens de Franse Gemeenschap een opdracht uitvoeren, ongeacht 
of het gaat om culturele, sportieve, associatieve of andere opdrachten, moet worden gewaarborgd;Overwegende 
dat de uitgavenbegroting voor het jaar 2020 het niet mogelijk maakt om voldoende middelen in te zetten 
om de Franse Gemeenschap in staat te stellen financiële steun te verlenen aan actoren waarvan de levensvatbaarheid 
in het gedrang zou komen als gevolg van de inperkingsmaatregelen, aan actoren die te maken hebben met 
extra uitgaven die hun levensvatbaarheid in het gedrang brengen en om alle vormen van hulp en bijstand 
te verlenen aan gezinnen, kinderen en het publiek van de Federatie Wallonië-Brussel;Overwegende 
dat de Nationale Veiligheidsraad van 15 april 2020 besloten heeft de inperkingsperiode te verlengen van 
19 april tot 3 mei en massa-evenementen zoals festivals heeft verboden tot 31 augustus 2020;Overwegende 
dat na deze beslissing nieuwe steun aan verschillende sectoren nodig zal zijn;Overwegende dat 
de Regering momenteel bevoegd is om begrotingsberaadslagingen en -beslissingen te organiseren tot een 
cumulatief bedrag van 50 miljoen € in het kader van het nood- en steunfonds voor covid-19, en dat 
een aanzienlijk deel van dit bedrag reeds is toegewezen voor de ondersteuning van verschillende sectoren;Overwegende 
dat een verhoging van het voor het noodfonds beschikbare bedrag met 60 %, d.w.z. 30 miljoen euro extra, 
het mogelijk maakt om nieuwe steun te verlenen;Overwegende dat de Regering op 23 april 2020 
besloten heeft de aanpassing van de begroting uit te stellen, zodat deze ten vroegste in juli 2020 door 
het Parlement kan worden goedgekeurd;Overwegende dat het noodzakelijk is om zo spoedig mogelijk, 
en vóór juli 2020, de nodige kredieten voor dit doel te openen;Op de voordracht van de Minister 
van Begroting;Na beraadslaging,Besluit :Artikel 1. In het tweede lid van 
artikel 4 van het decreet van 18 december 2019 houdende de uitgavenbegroting van de Franse Gemeenschap 
voor het begrotingsjaar 2020, zoals gewijzigd bij het besluit van 7 april 2020 houdende bijzondere machten 
nr. 2 van de Regering van de Franse Gemeenschap tot oprichting van een nood- en steunfonds, genomen ter 
uitvoering van het decreet van 17 maart 2020 tot toekenning van bijzondere machten aan de Regering in 
het kader van de gezondheidscrisis in verband met het COVID-19, worden de woorden "50.000.001 euro" vervangen 
door de woorden "80.000.001 euro".Art. 2. Dit besluit treedt in werking de dag waarop het wordt 
ondertekend.Art. 3. De Minister van Begroting is belast met de uitvoering van dit besluit.Brussel, 
23 april 2020.Voor de Regering:De Minister-president,P.-Y. JEHOLETDe 
Minister van Begroting, Ambtenarenzaken, Gelijke Kansen en Toezicht op WBE,Fr. DAERDEN