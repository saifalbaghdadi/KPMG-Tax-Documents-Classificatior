Publicatie : 2020-11-04Numac : 2020043487
FEDERALE OVERHEIDSDIENST SOCIALE ZEKERHEID  
 29 OKTOBER 2020. - Koninklijk besluit tot opheffing van artikel 66, § 4, van het koninklijk besluit nr. 20 van 13 mei 2020 houdende tijdelijke maatregelen in de strijd tegen de COVID-19 pandemie en ter verzekering van de continuïteit van zorg in de verplichte verzekering voor geneeskundige verzorging 
FILIP, 
Koning der Belgen, Aan allen die nu zijn en hierna wezen zullen, Onze Groet.Gelet 
op het koninklijk besluit nr. 20 van 13 mei 2020 houdende tijdelijke maatregelen in de strijd tegen de 
COVID-19-pandemie en ter verzekering van de continuïteit van zorg in de verplichte verzekering voor geneeskundige 
verzorging, artikel 72;Gelet op artikel 15 van de wet van 25 april 1963 betreffende het beheer 
van de instellingen van openbaar nut voor sociale zekerheid en sociale voorzorg;Gelet op de 
wetten op de Raad van State, gecoördineerd op 12 januari 1973, artikel 3, § 1;Gelet 
op de dringende noodzakelijkheid;Overwegende de toestand van de pandemie coronavirus COVID-19 
op het Belgisch grondgebied;Overwegende de richtlijnen van de Risk Management Group inzake 
de opsporing van het SARS-CoV-2-virus;Overwegende dat de bepaling inzake onderaanneming van 
testen van klinische biologie met het oog op het opsporen van het SARS-CoV-2-virus zoals voorzien in 
artikel 66, § 4, van het voornoemde koninklijk besluit nr. 20 overeenkomt met de procedure die 
wordt gehanteerd voor onderaanneming van andere PCR testen uit artikel 24bis van de nomenclatuur, die 
slechts worden uitgevoerd door een klein aantal laboratoria;Overwegende dat ondertussen de 
PCR testen in een 100-tal klinische laboratoria gebeuren en de praktijk uitwijst dat de klassieke regeling 
van onderaanneming zoals voor de verstrekkingen uit artikelen 3, 18 en 24 van de nomenclatuur praktische 
voordelen heeft doordat het doorsturend laboratorium dat de stalen als eerste ontvangt van de voorschrijvers 
vaak beter geplaatst is om de administratieve opvolging te voorzien;Overwegende dat het omwille 
van de volksgezondheid, en in het bijzonder de terbeschikkingstelling van voldoende testcapaciteit in 
het kader van de pandemie, noodzakelijk is dat de modaliteiten inzake samenwerking tussen laboratoria 
kunnen worden aangepast, zodat dit besluit zo snel mogelijk moet genomen en gepubliceerd worden;Op 
de voordracht van de Minister van Sociale Zaken,Hebben Wij besloten en besluiten Wij :Artikel 
1. Artikel 66, § 4, van het koninklijk besluit nr. 20 van 13 mei 2020 houdende tijdelijke maatregelen 
in de strijd tegen de COVID-19-pandemie en ter verzekering van de continuïteit van zorg in de verplichte 
verzekering voor geneeskundige verzorging wordt opgeheven.Art. 2. Dit besluit treedt in werking 
op de dag volgend op de bekendmaking ervan in het Belgisch Staatsblad.Art. 3. De minister bevoegd 
voor Sociale Zaken is belast met de uitvoering van dit besluit.Gegeven te Brussel, 29 oktober 
2020.FILIPVan Koningswege :De Minister van Sociale Zaken en Volksgezondheid,Fr. 
VANDENBROUCKE