Publicatie : 2021-06-09Numac : 2021010036
BRUSSELS HOOFDSTEDELIJK GEWEST 
 7 JUNI 2021. - Besluit van de Minister-President tot opheffing van het besluit van de Minister-President van het Brussels Hoofdstedelijk Gewest van 4 mei 2021 tot bepaling van bijkomende maatregelen naast degene die bepaald zijn door de minister van Binnenlandse Zaken om de verspreiding van het coronavirus COVID-19 te beperken - mondmaskerplicht en alcoholverbod van 22u tot 5u 
De Minister-President van het 
Brussels Hoofdstedelijk Gewest,Gelet op artikel 166, § 2 van de Grondwet;Gelet 
op artikel 48 van de bijzondere wet van 12 januari 1989 met betrekking tot de Brusselse instellingen, 
zoals gewijzigd bij de wet van 6 januari 2014;Gelet op artikel 11 van de wet van 5 augustus 
1992 op het politieambt, zoals vervangen door de wet van 7 december 1998;Gelet op artikel 128 
van de provinciewet;Gelet op artikel 4, § 2quater, 1°  van de wet van 26 juli 1971 houdende 
organisatie van de agglomeraties en de federaties van gemeenten, zoals gewijzigd door de wet van 6 januari 
2014;Gelet op het ministerieel besluit van 13 maart 2020 houdende de afkondiging van de federale 
fase betreffende de coördinatie en het beheer van de crisis coronavirus COVID-19;Gelet op het 
advies 2.3 (82) van Celeval dat de zes gulden regels omschrijft die moeten worden toegepast in de verschillende 
stadia van de COVID-19-pandemie;Gelet op de vergadering van de Provinciale Crisiscel uitgebreid 
met de burgemeesters en de diensten van het Verenigd College, die op 24 oktober 2020 plaatsvond;Gelet 
op het ministerieel besluit van 28 oktober 2020 houdende dringende maatregelen om de verspreiding van 
het coronavirus COVID-19 te beperken, zoals gewijzigd door de ministeriële besluiten van 1 en 
28 november 2020, 11, 19, 20, 21 en 24 december 2020, 12, 14, 26 en 29 januari 2021, 6 februari 2021, 
6, 20 en 26 maart 2021, 24 en 27 april 2021, 7 mei 2021 en 4 juni 2021;Gelet op het besluit 
van de Minister-President van 4 mei 2021 tot bepaling van bijkomende maatregelen naast degene die bepaald 
zijn door de minister van Binnenlandse Zaken om de verspreiding van het coronavirus COVID-19 te beperken 
- mondmaskerplicht en alcoholverbod van 22u tot 5u;Gelet op de vergaderingen van het Overlegcomité 
van 11 mei 2021 en 4 juni 2021;Gelet op de epidemiologische rapporten opgesteld door Sciensano 
en door de Gemeenschappelijke Gemeenschapscommissie; Gelet op de beslissing van het Overlegcomité 
van 14 april 2021 om vanaf 8 mei nieuwe buitenactiviteiten toe te laten;Gelet op de vergadering 
van de Brusselse Gewestelijke Veiligheidsraad van 7 juni 2021;Gelet op het voorafgaande overleg 
met het nationaal crisiscentrum en de coronacommissaris die door de federale staat is aangesteld voor 
de beheersing van de COVID-19-crisis;Overwegende dat uit de recentste evaluatie van de epidemiologische 
situatie door de Risk Assessment Group (hierna RAG) blijkt dat het aantal in België vastgestelde coronabesmettingen 
aanhoudend daalt;Overwegende dat de RAG benadrukt dat de 14-daagse cumulatieve incidentie evenals 
het aantal nieuwe gevallen in alle provincies/gewesten gedaald is;Dat de 14-daagse incidentie 
per 100.000 inwoners in het Brussels Hoofdstedelijk Gewest dus aanhoudend afneemt en op 2 jun 2021 239 
bedroeg (tegenover 518 op 15 april), d.i. maar iets hoger dan de nationale besmettingsgraad die 211 bedraagt;Dat 
ook het aantal ingenomen bedden op de afdelingen intensieve zorgen (ICU) in het Brussels Gewest beduidend 
gedaald is en daar nu 62 patiënten liggen van de 336 over het hele land; dat dit betekent dat 23% van 
het totale aantal erkende ICU-bedden in het Brussels Gewest ingenomen wordt door COVID-patiënten (enkele 
weken geleden was dat nog 49%); Dat de door de diensten van de Gemeenschappelijke Gemeenschapscommissie 
opgestelde opvolgingsrapporten bevestigen dat de epidemie in het Brussels Gewest verder afneemt;Overwegende 
dat het percentage positieve testen in Brussel 3,8% bedraagt (enkele weken geleden was dat nog 9,2%), 
d.i. iets lager dan het nationale gemiddelde van 4,1%;Overwegende dat het Overlegcomité op 
11 mei 2021 beslist had dat de maatregelen die het had genomen vanaf 9 juni konden ingaan, op voorwaarde 
dat de epidemiologische situatie het zou toelaten en afhankelijk van de druk op de ziekenhuizen (de drempel 
van maximaal 500 moet bereikt zijn en 80 procent van de mensen met onderliggende aandoeningen moet een 
eerste vaccinatiedosis hebben gekregen).Overwegende dat het Comité heeft vastgesteld dat die 
voorwaarden vervuld zijn en dat vanaf 9 juni 2021 nieuwe versoepelingen van kracht kunnen worden;Overwegende 
dat in artikel 27, § 1, tweede lid van het ministerieel besluit van 28 oktober 2020 houdende dringende 
maatregelen om de verspreiding van het coronavirus COVID-19 te beperken bepaald is dat "wanneer de burgemeester 
of de gouverneur door het gezondheidsorganisme van de betrokken gefedereerde entiteit wordt ingelicht 
over een plaatselijke toename van de epidemie op diens grondgebied, of wanneer hij dit vaststelt, hij 
bijkomende maatregelen moet nemen vereist door de situatie"; Overwegende dat de woorden "de 
gouverneur" in voormelde wettelijke bepaling voor wat het grondgebied van het Brussels Hoofdstedelijk 
Gewest betreft, begrepen moeten worden als "de Minister-President";Overwegende dat, zoals de 
Raad van State in arrest nr. 247.452 van 27 april 2020 benadrukt, de minister van Binnenlandse Zaken 
bij de keuze van de maatregelen om de gezondheidscrisis aan te pakken over "de meest ruime beoordelingsbevoegdheid" 
beschikt;Overwegende dat vanuit een gelijkaardige redenering de Minister-President over de 
meest ruime beoordelingsbevoegdheid beschikt om binnen de perken van zijn bestuurlijke politiebevoegdheden 
bijkomende maatregelen in de aanpak van de COVID-19-crisis te nemen;Overwegende dat de Raad 
van State in arrest nr. 241.671 van 30 mei 2018 benadrukt dat: "iedere bestuurlijke politiewet de bevoegde 
overheden machtigt preventieve maatregelen te nemen om verstoringen van de openbare orde nog voor zij 
zich voordoen, te vermijden" en dat "de overheid in dat verband over een ruime beoordelingsbevoegdheid 
beschikt en rekening kan houden met iedere mogelijk gevaarlijke situatie en ieder risico, hoe klein ook, 
voor de openbare veiligheid";Dat de lokale overheden aldus de mogelijkheid behouden om naast 
de maatregelen die al door de federale overheid zijn uitgevaardigd, omwille van de bijzondere gezondheidssituatie 
op hun grondgebied bijkomende maatregelen te nemen;Overwegende dat de overheid na raadpleging 
van de 19 burgemeesters van het Brussels Hoofdstedelijk Gewest en de korpschefs vaststelt dat de aanpak 
die tot op heden op het grondgebied van het Brussels Hoofdstedelijk Gewest gold, niet langer gerechtvaardigd 
is doordat alle kernindicatoren voor het beheer van de epidemie net zoals in de rest van het land een 
aanzienlijke daling vertonen; Overwegende dat naarmate meer mensen over het hele Belgische 
grondgebied gevaccineerd worden, het beheer van het virus bijgestuurd dient te worden;Overwegende 
daarenboven dat het Overlegcomité op 4 juni 2021 aan de regeringen die lid zijn van het Overlegcomité 
vroeg om zich ertoe te verbinden het interfederale overleg na te leven en het pleit voor eenvormigheid 
van de op federaal niveau uitgevaardigde maatregelen;Dat de gezondheidssituatie op het grondgebied 
van de Brusselse agglomeratie aldus niet langer noopt tot bijzondere bijkomende maatregelen naast degene 
die door de minister van Binnenlandse Zaken zijn ingevoerd en in het ministerieel besluit van 28 oktober 
2020 zijn opgenomen;Overwegende dat de bijkomende maatregelen die in het besluit van de Minister-President 
4 mei 2021 zijn uitgevaardigd, vanuit dat opzicht en in het licht van de algehele daling van de epidemiecijfers 
in Brussel niet langer gerechtvaardigd zijn,Besluit :Artikel 1. Het besluit van de 
Minister-President van het Brussels Hoofdstedelijk Gewest van 4 mei 2021 tot bepaling van bijkomende 
maatregelen naast degene die bepaald zijn door de minister van Binnenlandse Zaken om de verspreiding 
van het coronavirus COVID-19 te beperken - mondmaskerplicht en alcoholverbod van 22u tot 5u wordt opgeheven.Art. 
2. Dit besluit treedt in werking op 9 juni 2021.Art. 3. Dit besluit zal meegedeeld worden aan 
het nationaal crisiscentrum, bekendgemaakt worden in het Belgisch Staatsblad en meegedeeld worden aan 
de 19 burgemeesters van het Brussels Hoofdstedelijk Gewest en aan de 6 korpschefs van de Brusselse politiezones.Art. 
4. Overeenkomstig artikel 14 van de gecoördineerde wetten op de Raad van State kan een beroep tot nietigverklaring 
van dit besluit worden ingediend bij de afdeling administratie van de Raad van State wegens schending 
van hetzij substantiële, hetzij op straffe van nietigheid voorgeschreven vormen, overschrijding of afwending 
van macht. Het verzoek tot nietigverklaring moet, op straffe van onontvankelijkheid, worden ingediend 
binnen de 60 dagen na de bekendmaking in het Belgisch Staatsblad. Het verzoekschrift wordt ofwel per 
post aangetekend verzonden naar de griffie van de Raad van State, Wetenschapsstraat 33 te 1040 Brussel, 
ofwel wordt het ingediend volgens de elektronische procedure met behulp van de identiteitskaart op de 
beveiligde website van de Raad van State http://eproadmin.raadvst-consetat.be. Er kan tevens een vordering 
tot schorsing van het besluit worden ingediend, conform de bepalingen van het koninklijk besluit van 
5 december 1991 tot bepaling van de rechtspleging in kort geding voor de Raad van State.Brussel, 
7 juni 2021.De Minister-President van het Brussels Hoofdstedelijk Gewest, R. VERVOORT