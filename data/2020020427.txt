Publicatie : 2020-03-03Numac : 2020020427
FEDERALE OVERHEIDSDIENST ECONOMIE, K.M.O., MIDDENSTAND EN ENERGIE
 22 FEBRUARI 2020. - Wet tot wijziging van de wet van 17 maart 2019 betreffende de beroepen van accountant en belastingadviseur wat het Instituut van de Belastingadviseurs en de Accountants betreft 
FILIP, 
Koning der Belgen,Aan allen die nu zijn en hierna wezen zullen, Onze Groet.De Kamer 
van volksvertegenwoordigers heeft aangenomen en Wij bekrachtigen hetgeen volgt;Artikel 1. Deze 
wet regelt een aangelegenheid als bedoeld in artikel 74 van de Grondwet.Art. 2. Artikel 127 
van de wet van 17 maart 2019 betreffende de beroepen van accountant en belastingadviseur wordt aangevuld 
met de paragrafen 4 tot en met 6, luidende:" §  4. In afwijking van artikel 63 roept 
de overgangsraad van het Instituut een algemene vergadering samen die bestaat uit alle natuurlijke personen 
die op 1 februari van het jaar van de algemene vergadering ingeschreven zijn op het tableau van de leden 
of op de lijst van stagiairs van het Instituut van de Accountants en de Belastingconsulenten bedoeld 
in artikel 5 van de wet van 22 april 1999 of op het tableau van de beroepsbeoefenaars of op de lijst 
van stagiairs van het Beroepsinstituut van Erkende Boekhouders en Fiscalisten bedoeld in artikel 45/1, 
§  1, van de wet van 22 april 1999. Die algemene vergadering heeft plaats op een zaterdag in de 
tweede helft van de maand april.De oproepingsbrief wordt dertig dagen vóór de datum van de 
algemene vergadering verstuurd naar de natuurlijke personen bedoeld in het eerste lid. Deze oproepingsbrief 
bevat de agenda, de plaats en datum van de algemene vergadering evenals de bijkomende regels van organisatie 
vastgelegd door de overgangsraad en gaat vergezeld van de rekeningen afgesloten op 31 december en van 
het voorstel van begroting voor het nieuwe boekjaar.De voorzitter en ondervoorzitter van de 
overgangsraad bedoeld in paragraaf 1 zitten die algemene vergadering voor.Elke persoon bedoeld 
in het eerste lid heeft één stem. Hij kan aan een ander lid van de algemene vergadering schriftelijk 
volmacht geven om in zijn plaats op de algemene vergadering te stemmen. Hij mag ten hoogste twee volmachten 
houden. De stagiairs vermeld op de lijst van stagiairs van een van de fusionerende instituten hebben 
enkel een raadgevende stem.De beslissingen van de algemene vergadering worden genomen bij meerderheid 
van de aanwezige en vertegenwoordigde stemmen.Deze algemene vergadering oefent alle bevoegdheden 
bedoeld in artikel 65 uit, met uitzondering van artikel 65, 1°.Op deze algemene vergadering 
legt de overgangsraad ter goedkeuring voor:a) de rekeningen van het Instituut, afgesloten op 
31 december;b) de begroting voor het nieuwe boekjaar.De commissarissen van de fusionerende 
instituten stellen op deze algemene vergadering hun verslag voor over de rekeningen.De algemene 
vergadering duidt één of meer commissarissen aan onder de natuurlijke personen bedoeld in het eerste 
lid.Het mandaat van commissaris is onverenigbaar met het mandaat van voorzitter, ondervoorzitter 
of lid van de overgangsraad of van de raden van de fusionerende instituten, alsook enige commissie of 
werkgroep opgericht door het Instituut of door de fusionerende instituten.De commissaris controleert 
de jaarrekening van het Instituut. Hij stelt een verslag op en maakt dat over aan de jaarlijkse algemene 
vergadering. De algemene vergadering stelt de bezoldiging van de commissaris vast.Zolang niet 
alle bepalingen uit deze wet in werking zijn getreden, blijven de leden en stagiairs van de fusionerende 
instituten de bijdragen betalen vastgesteld door elk van de fusionerende instituten. Het geheel aan bijdragen 
van de fusionerende instituten dekt de werkingskosten van het Instituut en van de fusionerende instituten.§ 
 5. Het Instituut wordt opgericht en heeft rechtspersoonlijkheid om de opdrachten uit te voeren toevertrouwd 
aan de overgangsraad en de algemene vergadering bedoeld in dit artikel.§  6. De paragrafen 
4 tot en met 5 treden buiten werking bij de inwerkingtreding van alle bepalingen uit deze wet.".Art. 
3. Deze wet treedt in werking op de dag waarop ze in het Belgisch Staatsblad wordt bekendgemaakt.Kondigen 
deze wet af, bevelen dat zij met's Lands zegel zal worden bekleed en door het Belgisch Staatsblad zal 
worden bekendgemaakt.Gegeven te Brussel, 22 februari 2020.FILIPVan Koningswege 
:De Minister van Middenstand, Zelfstandigen en KMO's,D. DUCARMEDe Minister 
van Economie,N. MUYLLEMet 's Lands zegel gezegeld :De Minister van Justitie,K. 
GEENS_______Nota(1) Kamer van Volksvertegenwoordigers :(www.dekamer.be)Stukken 
: 55-0965 (2019/2020).Integraal verslag : 13 februari 2020.