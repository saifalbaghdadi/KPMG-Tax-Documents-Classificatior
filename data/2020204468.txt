Publicatie : 2020-11-03Numac : 2020204468
WAALSE OVERHEIDSDIENST
 21 OKTOBER 2020. - Besluit van de Waalse Regering betreffende het tijdelijk verbod tot het opleggen van restricties in de toegang tot de publieke waterdistributie wegens de spoedeisende maatregelen genomen om de verspreiding van het coronavirus COVID-19 te beperken. 
De Waalse Regering,Gelet 
op Boek II van het Milieuwetboek, dat het Waterwetboek inhoudt, inzonderheid op de artikelen D.2, 28°, 
D.202, D.232 en de artikelen R.270bis-7 tot R.270bis-13;Gelet op het rapport van 18 oktober 
2020 opgesteld overeenkomstig artikel 3, 2°, van het decreet van 11 april 2014 houdende uitvoering van 
de resoluties van de Vrouwenconferentie van de Verenigde Naties die in september 1995 in Peking heeft 
plaatsgehad en tot integratie van de genderdimensie in het geheel van de gewestelijke beleidslijnen;Gelet 
op de wetten op de Raad van State, gecoördineerd op 12 januari 1973, artikel 3, § 1;Gelet 
op de dringende noodzakelijkheid, waardoor het onmogelijk is het advies van de afdeling wetgeving van 
de Raad van State af te wachten wegens met name de maatregelen aangenomen bij het besluit van de federale 
Minister van Veiligheid en Binnenlandse Zaken van 18 oktober 2020 op grond van de dagelijks evoluerende 
epidemiologische resultaten, de noodzakelijke verhoging van het verbruikte watervolume per gebruiker, 
waaronder de gezinnen, en de onmiddellijke noodzaak om de gebruikers in staat te stellen de nodige watervolumes 
te gebruiken voor de inachtneming van de maatregelen ter preventie van de verspreiding van het coronavirus 
COVID-19; bijgevolg is het onontbeerlijk onverwijld de nodige maatregelen te nemen; Overwegende 
dat de uitzonderlijke gezondheidscrisis in verband met COVID-19 die heden België treft en de huidige 
en komende maatregelen genomen om de verspreiding van het virus onder de bevolking te beperken, de beperking 
van eenieders verplaatsingen oplegt en voor zover mogelijk telewerk verplicht; dat deze maatregel leidt 
tot meer waterverbruik bij de gezinnen;Overwegende dat de hygiënemaatregelen, opgelegd in deze 
crisisperiode, eveneens tot een hoger waterverbruik leiden;Overwegende dat heden dringend in 
een toegang van allen, te allen tijde, tot kwaliteitsvol water in de benodigde hoeveelheden voorzien 
moet worden;Overwegende dat deze in deze crisisperiode nog belangrijker toegang tot water zonder 
enige vorm van vertraging verzekerd moet worden; Op de voordracht van de Minister van Leefmilieu;Na 
beraadslaging,Besluit : Artikel 1. Voor zover het personeel beschikbaar is, voor 
zover het mogelijk is toegang tot een meter te bekomen mits inachtneming van de social-distancingregels, 
opgelegd door de federale overheid, en onverminderd de voorrang die de acties moeten krijgen voor de 
continuïteit van de publieke waterdistributie dienen de waterverdelers bedoeld in artikel D.2, 28°, van 
het Waterwetboek de waterbegrenzers die krachtens artikel R.270bis-13 van het Waterwetboek gemonteerd 
werden, weg te halen. Art. 2. Waterbegrenzers als bedoeld in artikel R.270bis-13 van het Waterwetboek 
mogen niet geplaatst worden. Art. 3. Onderbrekingen in de publieke waterdistributie voor huishoudelijke 
doeleinden als bedoeld in artikel R.270bis-7 van het Waterwetboek worden verboden, behoudens onderbrekingen 
voor technische of veiligheidsnoden. Art. 4. Dit besluit treedt in werking op 1 november 2020 
voor een geldigheidsduur van één jaar. Art. 5. Van dit besluit wordt aan elke verdeler die 
in het Waals Gewest de publieke waterdistributie verzorgt, kennis gegeven. Art. 6. De Minister 
van Leefmilieu is belast met de uitvoering van dit besluit. Namen, 21 oktober 2020.Voor 
de Regering: De Minister-President,E. DI RUPODe Minister van Leefmilieu, 
Natuur, Bossen, Landelijke Aangelegenheden en Dierenwelzijn,C. TELLIER