Publicatie : 2021-01-07Numac : 2021020002
FEDERALE OVERHEIDSDIENST SOCIALE ZEKERHEID  
 28 DECEMBER 2020. - Koninklijk besluit tot opheffing van bepaalde tijdelijke maatregelen van het koninklijk besluit nr. 20 van 13 mei 2020 houdende tijdelijke maatregelen in de strijd tegen de COVID-19 pandemie en ter verzekering van de continuïteit van zorg in de verplichte verzekering voor geneeskundige verzorging, en van het koninklijk besluit nr. 21 van 14 mei 2020 houdende tijdelijke aanpassingen aan de vergoedingsvoorwaarden en administratieve regels in de verplichte verzekering voor geneeskundige verzorging ten gevolge van de COVID-19 pandemie 
FILIP, Koning der Belgen, Aan allen die nu zijn en hierna wezen 
zullen, Onze Groet.Gelet op het koninklijk besluit nr. 20 van 13 mei 2020 houdende tijdelijke 
maatregelen in de strijd tegen de COVID-19 pandemie en ter verzekering van de continuïteit van zorg in 
de verplichte verzekering voor geneeskundige verzorging, de artikelen 1 en 72;Gelet op het 
koninklijk besluit nr. 21 van 14 mei 2020 houdende tijdelijke aanpassingen aan de vergoedingsvoorwaarden 
en administratieve regels in de verplichte verzekering voor geneeskundige verzorging ten gevolge van 
de COVID-19 pandemie, de artikelen 25 en 31;Gelet op artikel 15 van de wet van 25 april 1963 
betreffende het beheer van de instellingen van openbaar nut voor sociale zekerheid en sociale voorzorg;Gelet 
op de wetten op de Raad van State, gecoördineerd op 12 januari 1973, artikel 3, § 1;Gelet 
op de dringende noodzakelijkheid;Overwegende de toestand van de pandemie coronavirus COVID-19 
op het Belgisch grondgebied;Overwegende dat een goed administratief beheer inhoudt dat een 
einde wordt gesteld aan de tijdelijke maatregelen en in het bijzonder die betreffende het overmaken van 
documenten aan het ziekenfonds alsook de vorderingen betreffende de betaling van geneeskundige verstrekkingen, 
de terugvordering van de waarde der ten laste van de verzekering voor geneeskundige verzorging ten onrechte 
verleende prestaties en de terugbetaling van persoonlijke bijdragen;Overwegende dat de betrokken 
partijen tijdig moeten worden ingelicht over het einde van de tijdelijke maatregelen en dat een snelle 
bekendmaking van dit besluit bijgevolg noodzakelijk is, alsook een fasering van de maatregelen om de 
gepaste administratieve schikkingen toe te laten;Op de voordracht van de Minister van Sociale 
Zaken,Hebben Wij besloten en besluiten Wij :Artikel 1.  § 1. Artikel 1 van 
het koninklijk besluit nr. 20 van 13 mei 2020 houdende tijdelijke maatregelen in de strijd tegen de COVID-19 
pandemie en ter verzekering van de continuïteit van zorg in de verplichte verzekering voor geneeskundige 
verzorging wordt opgeheven behalve wat betreft de termijnen bedoeld in artikel 174 van de wet betreffende 
de verplichte verzekering voor geneeskundige verzorging en uitkeringen, gecoördineerd op 14 juli 1994, 
en de termijnen betreffende de procedures waarbij de Commissie Tegemoetkoming Geneesmiddelen of de Commissie 
Tegemoetkoming Implantaten en Invasieve Medische hulpmiddelen betrokken zijn. § 2. Artikel 
1 van hetzelfde besluit wordt opgeheven wat betreft de termijnen bedoeld in artikel 174 van de voornoemde 
wet. § 3. Artikel 1 van hetzelfde besluit wordt opgeheven wat betreft de termijnen betreffende 
de procedures waarbij de Commissie Tegemoetkoming Geneesmiddelen of de Commissie Tegemoetkoming Implantaten 
en Invasieve Medische hulpmiddelen betrokken zijn.Art. 2.  § 1. Artikel 25 van het koninklijk 
besluit nr. 21 van 14 mei 2020 houdende tijdelijke aanpassingen aan de vergoedingsvoorwaarden en administratieve 
regels in de verplichte verzekering voor geneeskundige verzorging ten gevolge van de COVID-19 pandemie 
wordt opgeheven wat betreft de verwijzing naar de bijlage 21 bij dit besluit, met uitzondering van de 
punten 1.a. en 1.b. van deze bijlage. § 2. Artikel 25 van hetzelfde besluit wordt opgeheven 
wat betreft de verwijzing naar punt 1.a. van de bijlage 21 bij dit besluit,Art. 3. Artikel 
1, § 1, van dit besluit treedt in werking de dag volgend op de bekendmaking ervan in het Belgisch 
Staatsblad.Artikel 1, § 2, van dit besluit treedt in werking op 1 april 2021.Artikel 
1, § 3, van dit besluit treedt in werking op 1 april 2021.Artikel 2, § 1, van 
dit besluit treedt in werking op 1 januari 2021.Artikel 2, § 2, van dit besluit treedt 
in werking op 1 april 2021.Art. 4. De minister bevoegd voor Sociale Zaken is belast met de 
uitvoering van dit besluit.Gegeven te Ciergnon, 28 december 2020.FILIPVan 
Koningswege :De Minister van Sociale Zaken en Volksgezondheid,Fr. VANDENBROUCKE