Publicatie : 2020-06-03Numac : 2020041440
BRUSSELS HOOFDSTEDELIJK GEWEST 
 14 MEI 2020. - Besluit van de Brusselse Hoofdstedelijke Regering van 14 mei 2020 met bijzondere machten nr. 2020/022 inzake het uitstellen van de niet-genomen jaarlijkse vakantiedagen door de personeelsleden van de gewestelijke overheidsdiensten en de diensten van openbaar nut van het Brussels Hoofdstedelijk Gewest ten gevolge van de COVID-19 pandemie 
Gelet op de Ordonnantie van 19 maart 2020 om bijzondere 
machten toe te kennen aan de Brusselse Hoofdstedelijke Regering in het kader van de gezondheidscrisis 
COVID-19;Gezien het Besluit van de Brusselse Hoofdstedelijke Regering van 21 maart 2018 houdende 
het administratief statuut en de bezoldigingsregeling van de ambtenaren van de gewestelijke overheidsdiensten 
van Brussel;Gezien het Besluit van de Regering van het Brussels Hoofdstedelijk Gewest van 21 
maart 2018 houdende het administratief statuut en de bezoldigingsregeling van de ambtenaren van de instellingen 
van openbaar nut van het Brussels Hoofdstedelijk gewest;Het verzoek om spoedbehandeling is 
gemotiveerd door de uitzonderlijke sanitaire crisis ten gevolge van COVID-19 die België momenteel doormaakt 
en de huidige en toekomstige maatregelen, waaronder de lockdown, die zijn genomen om de verspreiding 
van het virus onder de bevolking te beperken en die elke vorm van activiteit op het grondgebied van het 
Brussels Hoofdstedelijk Gewest vertragen en gevolgen hebben voor de goede werking van de verschillende 
openbare diensten en instellingen van openbaar nut. Om de continuïteit van de openbare dienst na de lockdown 
te kunnen waarborgen, moeten bijgevolg maatregelen worden genomen om ervoor te zorgen dat de betrokken 
personeelsleden hun jaarlijks verlof automatisch kunnen overdragen;Gezien het advies nr. 67.341/4 
van de Raad van State, gegeven op 7 mei 2020, in toepassing van artikel 84, § 1, 3°  van de gecoördineerde 
wetten van 12 januari 1973 op de Raad van State;Rekening houdend met de noodzaak om de continuïteit 
van de openbare diensten te garanderen en de noodzaak aan dringende actie omwille van de huidige situatie. 
Inderdaad, sommige personeelsleden hadden reeds vakantiedagen aangevraagd tijdens de periode van anti-corona 
maatregelen en willen deze graag uitstellen ten gevolge van diezelfde maatregelen. Dit resulteert er 
in dat wanneer de maatregelen zullen worden opgeheven, een groter dan gewoonlijk aantal personeelsleden 
zijn jaarlijkse vakantiedagen tegelijkertijd zal willen opnemen. Deze situatie zou ervoor kunnen zorgen 
dat de continuïteit van de openbare diensten in het gedrang komt en het zou moeilijk te beheren zijn 
door de functionele oversten indien deze vakantiedagen niet kunnen worden uitgesteld naar het volgende 
jaar. Omwille van deze reden heeft de Regering besloten om nu reeds over te gaan tot actie;Overwegende 
dat, teneinde het Brussels Hoofdstedelijk Gewest in staat te stellen om te reageren op de COVID-19-pandemie 
kan de Regering alle passende maatregelen nemen om, onder bedreiging van ernstig gevaar, elke situatie 
die een probleem vormt te voorkomen en met spoed aan te pakken binnen het strikte kader van de COVID-19-pandemie 
en de gevolgen ervan, onder meer de maatregelen met betrekking tot het gewestelijk openbaar ambt;Op 
voorstel van de Minister bevoegd voor het Openbaar Ambt,Na beraadslaging,Besluit 
:Artikel 1. De ongebruikte jaarlijkse vakantiedagen toegekend voor het jaar 2019 en 2020 aan 
de personeelsleden van de gewestelijke overheidsdiensten van Brussel en aan de instellingen van openbaar 
nut van het Brussels Hoofdstedelijk gewest worden ambtshalve uitgesteld als volgt:- De uitgestelde 
vakantiedagen van 2019 moeten opgenomen worden tegen 31 december 2021;- De uitgestelde vakantiedagen 
van 2020 moeten worden opgenomen tegen 31 december 2022.Om dit te doen wordt er afgeweken van 
artikel 188, eerste alinea van het Besluit van de Brusselse Hoofdstedelijke Regering van 21 maart 2018 
houdende het administratief statuut en de bezoldigingsregeling van de ambtenaren van de gewestelijke 
overheidsdiensten van Brussel en van artikel 181, eerste alinea van het Besluit van het Brussels Hoofdstedelijk 
Gewest van 21 maart 2018 houdende het administratief statuut en de bezoldigingsregeling van de ambtenaren 
van de instellingen van openbaar nut van het Brussels Hoofdstedelijk gewest.Art. 2. De Minister 
die het Openbaar Ambt in zijn bevoegdheden heeft, wordt belast met de uitvoering van onderhavig besluit.Brussel, 
14 mei 2020.Voor de Brusselse Hoofdstedelijke Regering,De Minister-president van 
de Brusselse Hoofdstedelijke Regering, belast met Territoriale Ontwikkeling en Stadsvernieuwing, Toerisme, 
de Promotie van het Imago van Brussel en Biculturele Zaken van Gewestelijk Belang,R. VERVOORT 
De Minister van de Brusselse Hoofdstedelijke Regering, belast met Financiën, Begroting, Openbaar 
Ambt, de Promotie van Meertaligheid en van het Imago van BrusselS. GATZDe Minister 
van de Brusselse Hoofdstedelijke Regering, belast met Mobiliteit, Openbare Werken en Verkeersveiligheid,E. 
VAN DEN BRANDTDe Minister van de Brusselse Hoofdstedelijke Regering, belast met Klimaattransitie, 
Leefmilieu, Energie en Participatieve Democratie,A. MARONDe Minister van de Brusselse 
Hoofdstedelijke Regering, belast met Werk en Beroepsopleiding, Digitalisering, de Plaatselijke Besturen 
en DierenwelzijnB. CLERFAYT