Publicatie : 2021-03-18Numac : 2021040924
FEDERALE OVERHEIDSDIENST FINANCIEN 
 14 MAART 2021. - Koninklijk besluit tot wijziging van het KB/WIB 92, op het stuk van de vrijstelling van doorstorting van bedrijfsvoorheffing in toepassing van artikel 27512 van het Wetboek van de inkomstenbelastingen 1992 
VERSLAG AAN DE KONINGSire,Er wordt een 
fiscaal voordeel ingevoerd voor bedrijven die hun werknemers meer opleidingsuren toekennen dan wat reglementair 
is bepaald.Aangezien de maatregel tot doel heeft de werkgevers aan te moedigen om hun werknemers 
meer opleiding te verstrekken, worden opleidingen die reeds verplicht zijn gesteld door een wettelijke 
of reglementaire bepaling of door een collectieve arbeidsovereenkomst of enige andere gelijkaardige bepaling, 
niet beschouwd als in aanmerking komende opleidingen voor de toepassing van deze bepaling.Indien 
de werknemer gedurende een ononderbroken periode van 30 kalenderdagen minstens 10 dagen opleiding volgt, 
dan moet de werkgever een bedrag gelijk aan 11,75 pct. van de bezoldiging van de betrokken werknemer 
niet doorstorten in de Schatkist. In die zin werd een nieuw artikel 27512 ingevoegd 
in het WIB 92.Dit besluit legt de modaliteiten vast die de werkgever moet vervullen om die 
vrijstelling van doorstorten van bedrijfsvoorheffing te kunnen genieten.Net als voor de andere 
maatregelen inzake vrijstelling van doorstorten van bedrijfsvoorheffing, zullen twee aangiftes in de 
bedrijfsvoorheffing moeten worden ingediend (aanvulling van artikel 952, § 1, 
derde lid, KB/WIB 92 met een bepaling onder 12° ). De tweede aangifte in de bedrijfsvoorheffing zal de 
volgende specifieke vermeldingen moeten bevatten:a) in het vak "aard der inkomsten": de code 
64 (artikel 952, § 3, a, KB/WIB 92 en bijlage IIIbis KB/WIB 92, zoals gewijzigd 
bij artikel 2 van dit besluit);b) in het vak "belastbare inkomsten": het bedrag van de door 
de werkgever voor die periode betaalde of toegekende belastbare bezoldigingen die voldoen aan de voorwaarden 
van artikel 27512, § 4, van het Wetboek van de inkomstenbelastingen 1992 waarop 
de aangifte betrekking heeft (artikel 952, § 3, b, 6°,  KB/WIB 92, ingevoegd 
bij artikel 1, b, van dit besluit);c) in het vak "verschuldigde bedrijfsvoorheffing": een negatief 
bedrag gelijk aan 11,75 pct. van het totaal van de in artikel 27512, § 4, van 
het Wetboek van de inkomstenbelastingen 1992, bedoelde bezoldigingen van alle in artikel 27512, 
§ 2, van hetzelfde Wetboek, bedoelde werknemers. (artikel 952, § 3, c, 
13°,  KB/WIB 92, ingevoegd bij artikel 1, c, van dit besluit).In het kader van de toepassing 
van artikel 27512, WIB 92 zal de werkgever ook een aantal documenten ter beschikking 
moeten houden van de administratie (artikel 952, § 4, KB/WIB 92). Het gaat met 
name om een nominatieve lijst van de betrokken werknemers wie de werkgever een opleiding laat volgen 
als bedoeld in artikel 27512, § 3, WIB 92, waarbij voor elke beoogde werknemer 
de volledige identiteit, het nationaal nummer, de gevolgde opleiding, de data waarop de opleiding werd 
gevolgd, het bedrag van de betaalde of toegekende bruto belastbare bezoldigingen als vermeld in artikel 
27512, § 4, van de kalendermaand en het bedrag van de op die bezoldigingen ingehouden 
bedrijfsvoorheffing en een gedetailleerde berekening van die bedrijfsvoorheffing, moeten worden vermeld 
(punt XI van bijlage IIIter, KB/WIB 92, ingevoegd bij artikel 3 van het besluit).Dit besluit 
heeft uitwerking vanaf 1 januari 2021, net als artikel 13 van de programmawet van 20 december 2020, dat 
artikel 27512 heeft ingevoerd in het Wetboek van de inkomstenbelastingen 1992. (artikel 
4 van het besluit).Dit is, Sire, de draagwijdte van het besluit dat U wordt voorgelegd.Ik 
heb de eer te zijn,Sire,Van Uwe Majesteit,de zeer eerbiedige en zeer getrouwe 
dienaar,De Vice-eersteminister en Minister van Financiën,V. VAN PETEGHEM14 
MAART 2021. - Koninklijk besluit tot wijziging van het KB/WIB 92, op het stuk van de vrijstelling van 
doorstorting van bedrijfsvoorheffing in toepassing van artikel 27512 van het Wetboek 
van de inkomstenbelastingen 1992 (1)FILIP, Koning der Belgen, Aan allen die nu zijn 
en hierna wezen zullen, Onze Groet.Gelet op het Wetboek van de inkomstenbelastingen 1992:- 
artikel 27512, § 6, ingevoegd bij de programmawet van 20 december 2020;- 
artikel 300, § 1;- artikel 312;Gelet op het KB/WIB 92;Gelet op de 
wetten op de Raad van State, gecoördineerd op 12 januari 1973, artikel 3, § 1;Gelet 
op de dringende noodzakelijkheid;Overwegende:- dat dit besluit de formaliteiten vastlegt 
die ondernemingen als schuldenaar van de bedrijfsvoorheffing moeten vervullen in het kader van de toepassing 
van de nieuwe maatregel "vrijstelling van doorstorting van bedrijfsvoorheffing voor de opleiding van 
werknemers (artikel 27512 van het Wetboek van de inkomstenbelastingen 1992)";- 
dat de vrijstelling van doorstorting van bedrijfsvoorheffing voor de opleiding van werknemers bedoeld 
in artikel 13 van de programmawet van 20 december 2021 van toepassing is op de bezoldigingen die vanaf 
1 januari 2021 worden betaald of toegekend;- dat dit besluit derhalve ook van toepassing moet 
zijn op de bedrijfsvoorheffing die wordt ingehouden op de bezoldigingen die vanaf 1 januari 2021 worden 
betaald of toegekend door de betrokken ondernemingen;- dat de betrokken ondernemingen en de 
sociale secretariaten die desgevallend instaan voor de inhouding en doorstorting van de bedrijfsvoorheffing 
op de lonen die door de beoogde ondernemingen worden betaald of toegekend, ten spoedigste in kennis moeten 
worden gesteld van de inhoud van dit besluit;- dat dit besluit dus dringend moet worden getroffen;Op 
de voordracht van de Vice-eersteminister en Minister van Financiën,Hebben Wij besloten en besluiten 
Wij :Artikel 1. In artikel 952, van het KB/WIB 92, ingevoegd bij het koninklijk 
besluit van 22 augustus 2006 en gewijzigd bij de koninklijke besluiten van 11 december 2006, 21 december 
2006, 12 maart 2007, 8 juni 2007, 27 januari 2009, 31 juli 2009, 5 december 2011, 21 februari 2014,28 
april 2015, 23 augustus 2015, 19 juli 2018, 13 april 2019 en 29 augustus 2019, worden de volgende wijzigingen 
aangebracht:1°  paragraaf 1, derde lid wordt aangevuld met een 12°,  luidende:"12° 
 de werkgevers beoogd in artikel 27512, tweede lid, van hetzelfde Wetboek, die bezoldigingen 
betalen of toekennen";2°  paragraaf 3, b, wordt aangevuld met een 6°,  luidend als volgt:"6° 
 voor de in § 1, derde lid, 12°,  bedoelde schuldenaars: de door de werkgever voor die periode 
betaalde of toegekende belastbare bezoldigingen die voldoen aan de voorwaarden van artikel 27512, 
§ 4, van hetzelfde Wetboek;".3°  paragraaf 3, c, wordt aangevuld met een bepaling onder 
13°,  luidende:"13°  voor de in § 1, derde lid, 12°,  bedoelde schuldenaars: een negatief 
bedrag gelijk aan 11,75 pct. van het totaal van de in artikel 27512, § 4, van 
hetzelfde Wetboek, bedoelde bezoldigingen van alle in artikel 27512, § 2, van 
hetzelfde Wetboek, bedoelde werknemers.".Art. 2. In bijlage IIIbis, van hetzelfde besluit, 
ingevoegd bij het koninklijk besluit van 22 augustus 2006, vervangen bij het koninklijk besluit van 31 
juli 2009 en gewijzigd bij de koninklijke besluiten van 21 februari 2014, 28 april 2015, 23 augustus 
2015, 19 juli 2018, 13 april 2019 en 29 augustus 2019, wordt tussen de code "62 startersjobs voor jongeren 
(Art. 27511, WIB 92)" en de code "80 steunzone (Art. 2758, § 
1, vijfde lid, WIB 92)" een code ingevoegd, luidende:"64 opleiding van werknemers (art. 27512, 
§ 1, WIB 92)".Art. 3.  Bijlage IIIter, van hetzelfde besluit, ingevoegd bij het koninklijk 
besluit van 22 augustus 2006 en gewijzigd bij de koninklijke besluiten van 11 december 2006, 12 maart 
2007, 8 juni 2007, 31 juli 2009, 23 maart 2014, 28 april 2015, 23 augustus 2015, 19 juli 2018, 13 april 
2019 en 29 augustus 2019, wordt aangevuld met een punt XI, luidende:"XI De in artikel 952, 
§ 1, derde lid, 12°,  bedoelde schuldenaars:Deze schuldenaars moeten een nominatieve 
lijst ter beschikking van de administratie houden met daarin voor elke betrokken werknemer:- 
de volledige identiteit;- het nationaal nummer;- de gevolgde opleiding;- 
de data waarop de opleiding werd gevolgd;- het bedrag van de betaalde of toegekende bruto belastbare 
bezoldigingen van de kalendermaand als vermeld in artikel 27512, § 4;- 
het bedrag van de op die bezoldigingen ingehouden bedrijfsvoorheffing en een gedetailleerde berekening 
van die bedrijfsvoorheffing.Art. 4.  Dit besluit is van toepassing op de vanaf 1 januari 2021 
betaalde of toegekende bezoldigingen.Art. 5.  De minister die bevoegd is voor Financiën is 
belast met de uitvoering van dit besluit.Gegeven te Brussel, 14 maart 2021.FILIPVan 
Koningswege :De Vice-eersteminister en Minister van Financiën,V. VAN PETEGHEM_______Nota 
(1) Verwijzingen naar het Belgisch Staatsblad:Wetboek van de inkomstenbelastingen 1992, gecoördineerd 
bij koninklijk besluit van 10 april 1992, Belgisch Staatsblad van 30 juli 1992.Programmawet 
van 10 augustus 2015, Belgisch Staatsblad van 18 augustus 2015.Koninklijk besluit van 27 augustus 
1993 tot uitvoering van het Wetboek van de inkomstenbelastingen 1992, Belgisch Staatsblad van 13 september 
1993.Koninklijk besluit van 22 oktober 1993, Belgisch Staatsblad van 29 oktober 1993.Koninklijk 
besluit van 22 augustus 2006, Belgisch Staatsblad van 28 augustus 2006.Koninklijk besluit van 
11 december 2006, Belgisch Staatsblad van 18 december 2006.Koninklijk besluit van 21 december 
2006, Belgisch Staatsblad van 29 december 2006 (Ed. 7).Koninklijk besluit van 12 maart 2007, 
Belgisch Staatsblad van 20 maart 2007 (Ed. 2).Koninklijk besluit van 8 juni 2007, Belgisch 
Staatsblad van 19 juni 2007.Koninklijk besluit van 27 januari 2009, Belgisch Staatsblad van 
3 februari 2009.Koninklijk besluit van 31 juli 2009, Belgisch Staatsblad van 7 augustus 2009.Koninklijk 
besluit van 5 december 2011, Belgisch Staatsblad van 12 december 2011 (Ed. 2).Koninklijk besluit 
van 21 februari 2014, Belgisch Staatsblad van 26 februari 2014 (Ed. 2).Koninklijk besluit van 
23 maart 2014, Belgisch Staatsblad van 31 maart 2014 (Ed. 1).Koninklijk besluit van 28 april 
2015, Belgisch Staatsblad van 30 april 2015 (Ed. 2).Koninklijk besluit van 23 augustus 2015, 
Belgisch Staatsblad van 28 augustus 2015.Koninklijk besluit van 19 juli 2018, Belgisch Staatsblad 
van 25 juli 2018.Koninklijk besluit van 13 april 2019, Belgisch Staatsblad van.3 mei 2019.Koninklijk 
besluit van 29 augustus 2019, Belgisch Staatsblad van 16 september 2019 (Ed. 1).Wetten op de 
Raad van State, gecoördineerd bij koninklijk besluit van 12 januari 1973, Belgisch Staatsblad van 21 
maart 1973.