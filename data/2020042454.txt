Publicatie : 2020-07-30Numac : 2020042454
VLAAMSE OVERHEID 
 17 JULI 2020. - Besluit van de Vlaamse Regering tot toekenning van een subsidie aan het Vlaams Instituut Gezond Leven voor de ontwikkeling van een COVID-19 module binnen een online toolbox voor de Vlaamse bevolking ter versterking van het mentaal welbevinden tijdens de COVID-19-crisis 
RechtsgrondenDit 
besluit is gebaseerd op:- de wet van 16 mei 2003 tot vaststelling van de algemene bepalingen 
die gelden voor de begrotingen, de controle op de subsidies en voor de boekhouding van de gemeenschappen 
en de gewesten, alsook voor de organisatie van de controle door het Rekenhof, artikel 11 tot en met 14;- 
de Vlaamse Codex Overheidsfinanciën van 29 maart 2019, artikel 72 tot en met 78;- het decreet 
van 20 december 2019 houdende de algemene uitgavenbegroting van de Vlaamse Gemeenschap voor het begrotingsjaar 
2020; - het programmadecreet van 20 december 2019 bij de begroting 2020;- het besluit 
Vlaamse Codex Overheidsfinanciën van 17 mei 2019, artikel 29 tot en met 31 en artikel 43;- 
het besluit van de Vlaamse Regering van 2 oktober 2019 tot bepaling van de bevoegdheden van de leden 
van de Vlaamse Regering, artikel 7, § 1;VormvereistenDe volgende vormvereisten 
zijn vervuld:- Een begrotingsakkoord door de Vlaamse minister, bevoegd voor de financiën en 
de begroting, werd ontvangen op 15 juli 2020.MotiveringDit besluit is gebaseerd op 
het volgende motief:- Dit besluit is gebaseerd op de beslissing van de Vlaamse Regering van 
15 mei 2020.InitiatiefnemerDit besluit wordt voorgesteld door de Vlaamse minister 
van Welzijn, Volksgezondheid, Gezin en Armoedebestrijding.Na beraadslaging, DE VLAAMSE 
REGERING BESLUIT:Artikel 1. Aan het Vlaams Instituut Gezond Leven, Gustaaf Schildknechtstraat 
9, 1020 Brussel, met ondernemingsnummer 0445.736.279 en rekeningnummer BE65 4358 0350 1196, hierna begunstigde 
te noemen, wordt een subsidie toegekend van 250.000 euro (tweehonderdvijftigduizend euro). Die 
subsidie heeft betrekking op de periode van 15 juni 2020 tot en met 15 oktober 2020 en wordt vastgelegd 
op begrotingsartikel GE0-1GDF2JA-WT Preventief Gezondheidsbeleid, programma 1GD33000 van de uitgavenbegroting 
van 2020 van de Vlaamse Gemeenschap.Art. 2. De subsidie is de bijdrage van de Vlaamse Gemeenschap 
voor de uitvoering, in de periode, vermeld in artikel 1, tweede lid, van de volgende activiteiten:- 
De ontwikkeling van een specifieke COVID 19-module binnen een online platform (toolbox) voor de Vlaamse 
bevolking, ter versterking van het mentaal welbevinden en de veerkracht tijdens en in de nasleep van 
de COVID-19 -crisis;- Binnen deze module worden minstens volgende onderwerpen uitgewerkt: op 
zoek naar veerkracht, last van stress, last van angst en last van eenzaamheid;- In de de toolbox 
wordt voor elk van deze onderwerpen op een toegankelijke manier content voorzien, volgens een vaste structuur: 
o `Wat is ...?': een inhoudelijke kadering over het onderwerp via tekst en/of video (bv. belangrijke 
wetenschappelijke inzichten);  o `Zelf aan de slag': overzicht van specifieke tools, testjes, 
oefeningen, boeken, ... o Verhalen: interviews met Vlamingen (tekst en/of video) 
o Hulp nodig? Welke organisatie kunnen je helpen? Overzicht van links naar andere websites en organisaties 
 o Meer informatie- Lancering en bekendmaking van de specifieke COVID-19-module vanaf 
1 september 2020, onder meer aan de hand van een advertentiecampagne op sociale media;Rapportering 
aan het Agentschap Zorg en Gezondheid, hierna het agentschap te noemen, over het aantal gebruikers van 
deze toolbox.Art. 3.  § 1. Aan het agentschap wordt, door de begunstigde, voor de periode, 
vermeld in artikel 1, tweede lid, een inhoudelijk en financieel eindverslag bezorgd uiterlijk 31 maart 
2021.De documenten worden elektronisch naar het agentschap gestuurd. Als dit niet mogelijk 
is, worden ze per post of fax gestuurd.Die verslagen kunnen door de begunstigde geïntegreerd 
worden in de andere verslaggevingen die al aan het agentschap bezorgd moeten worden, ter verantwoording 
van de subsidie in het kader van de beheersovereenkomst als partnerorganisatie algemene gezondheidsbevordering 
die loopt tot en met 31 december 2020, op voorwaarde dat dit transparant gebeurt als afzonderlijk activiteitencentrum. 
§ 2. Het inhoudelijk eindverslag bevat ten minste een samenvatting van maximaal dertig pagina's 
en de nodige gegevens om het agentschap in staat te stellen de realisatie van de activiteiten, vermeld 
in artikel 2, te evalueren.Het agentschap kan beslissen om de elektronische versie van het 
inhoudelijk eindverslag of de samenvatting ervan, te publiceren op haar website (www.zorg-en-gezondheid.be). 
 § 3. Het financiële verslag omvat:1°  de staat van ontvangsten en uitgaven, 
gegroepeerd per kosten- en inkomstensoort, als een enkelvoudige boekhouding of kasboekhouding wordt gevoerd, 
of de resultatenrekening als een dubbele boekhouding wordt gevoerd, met inbegrip van de oorsprong, de 
omvang en de besteding van de eventuele middelen die verkregen worden buiten dit subsidiebesluit en die 
aangewend worden voor activiteiten die verband houden met dit subsidiebesluit;2°  per medewerker 
de naam, de functie, de gemiddelde tewerkstellingstijd over heel het werkingsjaar en het bruto jaarloon;3° 
 een genummerde lijst van de kosten en opbrengsten, met een verwijzing naar de begunstigde, het bedrag, 
een omschrijving en gerangschikt per kosten - of opbrengstensoort. De begunstigde houdt de originele 
bewijsstukken bij;4°  indien van toepassing, een afschrijvingstabel met de lopende en de nieuwe 
afschrijvingen;Het agentschap kan de vorm van het financiële verslag nader bepalen. 
§ 4. De Zorginspectie van het Departement Welzijn, Volksgezondheid en Gezin, vermeld in artikel 
3, § 2, van het besluit van de Vlaamse Regering van 31 maart 2006 betreffende het Departement 
Welzijn, Volksgezondheid en Gezin, betreffende de inwerkingtreding van regelgeving tot oprichting van 
agentschappen in het beleidsdomein Welzijn, Volksgezondheid en Gezin en betreffende de wijziging van 
regelgeving met betrekking tot dat beleidsdomein, ingevoegd bij het besluit van de Vlaamse Regering van 
30 januari 2015, heeft de mogelijkheid om ter plaatse controles uit te voeren op de financiële stukken.Art. 
4. De voortgang van de realisatie van de activiteiten wordt, als het agentschap dat nodig acht, gecontroleerd 
en aangestuurd tijdens overlegmomenten met het agentschap. Het overleg wordt door de begunstigde 
voorbereid en gedocumenteerd, zodat een goede voortgangscontrole mogelijk is.Het agentschap 
kan andere deskundigen uitnodigen om deel te nemen aan het overleg.Art. 5. De subsidie wordt 
als volgt uitbetaald: 1°  een schijf van 80% na de goedkeuring van dit besluit door de Vlaamse 
Regering; 2°  een schijf van 20%, namelijk het saldo, na de indiening van de inhoudelijke en 
financiële verantwoording over de aanwending van de subsidie en na de evaluatie door het agentschap van 
de rapporteringen, vermeld in artikel 3, en van de uitvoering van de activiteiten.Als uit de 
voortgangscontrole of evaluatie door het agentschap blijkt dat de financiële verantwoording of de uitvoering 
van de activiteiten onvoldoende is of als het subsidiebedrag te hoog blijkt, wordt door het agentschap 
een deel van de subsidie niet uitbetaald of teruggevorderd. Art. 6. Alleen de kosten die betrekking 
hebben op de uitvoering van de activiteiten, vermeld in dit besluit, kunnen in rekening worden gebracht.Kosten 
die verbonden zijn aan leningen, worden niet terugbetaald, behalve als het agentschap daarvoor op voorhand 
toestemming heeft verleend.Voor de aankoop van roerende en onroerende goederen voor een totaal 
bedrag hoger dan 5% van de subsidie, vermeld in artikel 1, eerste lid, moet op voorhand toestemming worden 
verleend door het agentschap. Voor die toestemming worden alleen goederen met een aanschafwaarde van 
meer dan 1.000 euro exclusief BTW in rekening gebracht.Aangekochte goederen kunnen alleen worden 
gefinancierd via dit besluit als de kosten ervan gespreid worden afgeschreven. De afschrijvingstermijn 
voor informatica-apparatuur, hard- en software, bedraagt ten minste drie jaar, voor meubilair en andere 
uitrustingsgoederen bedraagt die ten minste vijf jaar.Art. 7.  § 1. Iedere mediacampagne 
over de activiteiten, vermeld in dit besluit, wordt minimaal veertien dagen vooraf gemeld aan het agentschap. 
 § 2. Resultaten van activiteiten die gefinancierd worden in het kader van dit besluit, 
mogen alleen openbaar gemaakt worden of gepubliceerd worden nadat ze bezorgd zijn aan het agentschap. 
 § 3. De steun van de Vlaamse overheid moet vermeld worden bij publicaties, presentaties 
en andere mededelingen over de activiteiten, vermeld in dit besluit. Die vermelding gebeurt door het 
aanbrengen van het logo van de Vlaamse overheid met `Vlaanderen is zorg' erbij.Die publicaties, 
presentaties en mededelingen worden, bij voorkeur elektronisch, bezorgd aan het agentschap. Als dat niet 
mogelijk is, wordt het agentschap daarover geïnformeerd. § 4. De Vlaamse overheid en 
de organisaties of personen die zij zelf aanwijst, mogen, zonder dat ze eventuele kosten moeten betalen 
of aan andere verplichtingen moeten voldoen, gebruikmaken van alle gegevens, producten, documenten en 
materialen, zoals ontwikkelde software en bijbehorende broncodes, logo's, foto's en publicaties die in 
het kader van dit besluit zijn ontwikkeld en waarvan de begunstigde, of zijn onderaannemer, de rechten 
bezit. § 5. Het agentschap kan twee vertegenwoordigers kosteloos laten deelnemen aan 
vormingsdagen of studiedagen die door de begunstigde georganiseerd worden ter uitvoering van dit besluit. 
De kosten voor de deelname aan intensieve trainingen en de reis- en verblijfskosten blijven ten laste 
van het agentschap. Art. 8. De Vlaamse minister, bevoegd voor Welzijn, Volksgezondheid, Gezin 
en Armoedebestrijding, is belast met de uitvoering van dit besluit.Brussel, 17 juli 2020.De 
minister-president van de Vlaamse Regering,J. JAMBONDe Vlaamse minister van Welzijn, 
Volksgezondheid, Gezin en Armoedebestrijding,W. BEKE