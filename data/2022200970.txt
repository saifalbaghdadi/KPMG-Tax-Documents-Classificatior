Publicatie : 2022-03-09Numac : 2022200970
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 14 FEBRUARI 2022. - Wet houdende diverse arbeidsrechtelijke maatregelen ten behoeve van de zorgsector en het onderwijs in het raam van de strijd tegen de verspreiding van het coronavirus COVID-19 
FILIP, 
Koning der Belgen, Aan allen die nu zijn en hierna wezen zullen, Onze Groet.De Kamer 
van volksvertegenwoordigers heeft aangenomen en Wij bekrachtigen hetgeen volgt : HOOFDSTUK 
1. - Algemene bepalingen en toepassingsgebiedArtikel 1. Deze wet regelt een aangelegenheid 
als bedoeld in artikel 74 van de Grondwet. Art. 2. Deze wet is van toepassing op de werkgevers 
uit de zorgsector en het onderwijs.Voor de toepassing van deze wet wordt onder de zorgsector 
verstaan: de private en openbare diensten en organisaties voor zorg, opvang en bijstand voor personen, 
voor oudere personen, voor minderjarigen, voor mindervalide personen en voor kwetsbare personen, met 
inbegrip van slachtoffers van intra-familiaal geweld.Voor de private sector behoren deze diensten 
of organisaties tot de volgende paritaire comités : - 318 Paritair Comité voor de diensten 
voor gezins- en bejaardenhulp;- 319 Paritair Comité voor de opvoedings- en huisvestingsinrichtingen 
en -diensten;- 330 Paritair Comité voor de gezondheidsinrichtingen en -diensten;- 
331 Paritair Comité voor de Vlaamse welzijns- en gezondheidssector;- 332 Paritair Comité voor 
de Franstalige en Duitstalige welzijns- en gezondheidssector;- 322 Paritair Comité voor de 
uitzendarbeid en de erkende ondernemingen die buurtwerken of -diensten leveren, voor zover de uitzendkracht 
wordt tewerkgesteld bij een gebruiker die ressorteert onder één van de hierboven vermelde paritaire comités.Onder 
de openbare zorgsector wordt verstaan de openbare instellingen en diensten met als NACE-code 86101, 86102, 
86103, 86104, 86109, 86210, 86901, 86903, 86904, 86905, 86906, 86909, 87101, 87109, 87201, 87202, 87203, 
87204, 87205, 87209, 87301, 87302, 87303, 87304, 87309, 87901, 87902, 87909, 88101, 88102, 88103, 88104, 
88109, 88911, 88912, 88919, 88991, 88992, 88993, 88994, 88996 en 88999.Voor de toepassing van 
deze wet wordt onder de zorgsector eveneens verstaan : - de private en openbare instellingen 
en centra die belast zijn met contactopsporing om de verspreiding van het coronavirus COVID-19 te beperken;- 
de private en openbare instellingen of diensten die belast zijn met de exploitatie van vaccinatiecentra 
in het kader van de strijd tegen het coronavirus COVID-19 en dit voor alle activiteiten die verband houden 
met de exploitatie van een vaccinatiecentrum. Art. 3. Voor de toepassing van deze wet wordt 
verstaan onder : 1° bruggepensioneerde: de werkloze die uitkeringen geniet in toepassing van 
het koninklijk besluit van 7 december 1992 betreffende de toekenning van werkloosheidsuitkeringen in 
geval van conventioneel brugpensioen;2° tijdelijk werkloze: de werkloze die uitkeringen geniet 
in toepassing van de artikelen 106 tot 108bis van het koninklijk besluit van 25 november 1991 houdende 
de werkloosheidsreglementering;3° werkloze met bedrijfstoeslag: de werkloze die uitkeringen 
geniet in toepassing van het koninklijk besluit van 3 mei 2007 tot regeling van het stelsel van werkloosheid 
met bedrijfstoeslag;4° de factor X: het aantal dagen, behalve de zondagen, in een bedoelde 
kalendermaand die gelegen zijn in de kalenderperiode gedekt door een tewerkstelling in de zorgsector 
of het onderwijs, zoals aangegeven in toepassing van het koninklijk besluit van 5 november 2002 tot invoering 
van een onmiddellijke aangifte van tewerkstelling, met toepassing van artikel 38 van de wet van 26 juli 
1996 tot modernisering van de sociale zekerheid en tot vrijwaring van de leefbaarheid van de wettelijke 
pensioenstelsels. HOOFDSTUK 2. - Mogelijkheid tot het afsluiten van opeenvolgende arbeidsovereenkomsten 
voor bepaalde tijd voor werknemers die in tijdelijke werkloosheid verkeren Art. 4. In afwijking 
van artikel 10 van de wet van 3 juli 1978 betreffende de arbeidsovereenkomsten, heeft het sluiten van 
opeenvolgende arbeidsovereenkomsten voor een bepaalde tijd van minimaal zeven dagen door een werkgever 
die onder het toepassingsgebied van dit hoofdstuk valt, niet het sluiten van een arbeidsovereenkomst 
voor onbepaalde tijd tot gevolg, indien deze arbeidsovereenkomsten worden gesloten door werknemers die 
in tijdelijke werkloosheid verkeren. Deze arbeidsovereenkomsten moeten worden gesloten met een andere 
werkgever dan de werkgever waarbij de werknemer in tijdelijke werkloosheid verkeert.De werknemer 
heeft het recht deze arbeidsovereenkomsten zonder opzegging te beëindigen. HOOFDSTUK 3. - Terbeschikkingstelling 
van werknemers aan gebruikers uit de zorgsector en het onderwijs Art. 5. Dit hoofdstuk is van 
toepassing op de gebruikers, bedoeld in artikel 31 van de wet van 24 juli 1987 betreffende de tijdelijke 
arbeid, de uitzendarbeid en het ter beschikking stellen van werknemers ten behoeve van gebruikers, uit 
de zorgsector en het onderwijs. Art. 6.  § 1. In afwijking van artikel 31 van voornoemde 
wet van 24 juli 1987, kan een werkgever, naast zijn gewone activiteit(en), gedurende de geldigheidsduur 
van dit hoofdstuk, zijn vaste werknemers ter beschikking stellen van een gebruiker die onder het toepassingsgebied 
van dit hoofdstuk valt, teneinde het hoofd te kunnen bieden aan de gevolgen van de COVID-19-epidemie 
bij de gebruiker, op voorwaarde dat die vaste werknemers reeds vóór 1 oktober 2021 in dienst zijn getreden 
bij de werkgever. § 2. De voorwaarden en de duur van de terbeschikkingstelling moeten 
worden vastgelegd in een geschrift ondertekend door de werkgever, de gebruiker en de werknemer.Dit 
geschrift moet worden opgesteld vóór het begin van de terbeschikkingstelling. § 3. De 
overeenkomst die de werknemer met zijn werkgever verbindt, blijft gelden tijdens de periode van het in 
paragraaf 1 bedoelde ter beschikking stellen; de gebruiker wordt echter hoofdelijk aansprakelijk voor 
de betaling van de sociale bijdragen, lonen, vergoedingen en voordelen die daaruit volgen. In geen geval 
mogen die lonen, vergoedingen en voordelen lager zijn dan die welke de werknemers ontvangen die dezelfde 
functies in de onderneming van de gebruiker uitoefenen. § 4. Gedurende de periode waarin 
de werknemer ter beschikking van de gebruiker wordt gesteld, is de gebruiker verantwoordelijk voor de 
toepassing van de bepalingen van de wetgeving inzake de reglementering en de bescherming van de arbeid 
die gelden op de plaats van het werk, zoals bedoeld in artikel 19 van voornoemde wet van 24 juli 1987. 
HOOFDSTUK 4. - Tijdelijke tewerkstelling bij werkgevers uit de zorgsector en het onderwijs 
Art. 7.  § 1. Een werknemer, tewerkgesteld bij een werkgever, die onder het toepassingsgebied 
van deze wet valt, die zijn arbeidsprestaties onderbreekt of heeft verminderd in het kader van hoofdstuk 
IV, afdeling 5, van de herstelwet van 22 januari 1985 houdende sociale bepalingen, kan met zijn werkgever 
overeenkomen om de betrokken onderbreking of vermindering van arbeidsprestaties tijdelijk te schorsen. 
Na afloop van de tijdelijke schorsing, wordt de oorspronkelijke onderbreking of vermindering van arbeidsprestaties 
onder de oorspronkelijke voorwaarden verdergezet voor de resterende duur.De tijdelijke schorsing 
van de onderbreking of vermindering van arbeidsprestaties is slechts mogelijk tot en met de datum van 
buitenwerkingtreding van dit hoofdstuk.De werknemer deelt de schorsing van de onderbreking 
of vermindering van arbeidsprestaties schriftelijk mee aan de Rijksdienst voor Arbeidsvoorziening. Deze 
Rijksdienst kan voorzien in een modelformulier om deze mededeling te verrichten. § 2. 
In afwijking van de bepalingen van diverse koninklijke besluiten in uitvoering van voornoemde herstelwet 
van 22 januari 1985, behoudt de werknemer het recht op de onderbrekingsuitkering tijdens de schorsing 
van de onderbreking of vermindering van de arbeidsprestaties.Het bedrag van die onderbrekingsuitkering 
wordt evenwel met een kwart verminderd. Art. 8.  § 1. Een werknemer die zijn arbeidsprestaties 
onderbreekt of heeft verminderd in het kader van hoofdstuk IV, afdeling 5, van de herstelwet van 22 januari 
1985 houdende sociale bepalingen, kan, tijdens de duur van deze onderbreking of vermindering van arbeidsprestaties, 
tijdelijk tewerkgesteld worden bij een andere werkgever die onder het toepassingsgebied van deze wet 
valt.De arbeidsovereenkomst bij de andere werkgever wordt schriftelijk vastgesteld en bevat 
een einddatum die de dag van buitenwerkingtreding van deze wet niet overschrijdt.De werknemer 
brengt de Rijksdienst voor Arbeidsvoorziening schriftelijk op de hoogte van elke nieuwe tewerkstelling. 
Deze Rijksdienst kan voorzien in een modelformulier om deze mededeling te verrichten. § 
2. In afwijking van de bepalingen van diverse koninklijke besluiten in uitvoering van voornoemde herstelwet 
van 22 januari 1985, behoudt de werknemer het recht op de onderbrekingsuitkering indien hij in toepassing 
van paragraaf 1 een nieuwe tewerkstelling aanvangt bij een andere werkgever die onder het toepassingsgebied 
van deze wet valt.Het bedrag van die onderbrekingsuitkering wordt evenwel met een kwart verminderd 
voor de duur van de arbeidsovereenkomst. Art. 9. Wanneer een tijdelijk werkloze het werk tijdelijk 
hervat bij een andere werkgever die onder het toepassingsgebied van deze wet valt, wordt, in afwijking 
van de artikelen 44, 45, 46 en 106 tot 108bis van het koninklijk besluit van 25 november 1991 houdende 
de werkloosheidsreglementering, het aantal uitkeringen per kalendermaand verkregen in toepassing van 
de artikelen 106 tot 108bis van hetzelfde koninklijk besluit van 25 november 1991, verminderd met een 
vierde van de factor X.Wanneer de decimale breuk van het resultaat van de deling van X door 
4 minder dan 0,25 bedraagt, wordt het resultaat naar de lagere eenheid afgerond; wanneer die breuk gelijk 
is aan of meer bedraagt dan 0,25 zonder 0,75 te bereiken, wordt het resultaat naar 0,50 afgerond; wanneer 
die breuk gelijk is aan of meer bedraagt dan 0,75, wordt het resultaat naar de hogere eenheid afgerond.De 
regeling bedoeld in het eerste lid is slechts van toepassing op de tewerkstelling gelegen in de periode 
tot en met de datum van buitenwerkingtreding van dit artikel. Art. 10.  § 1. Wanneer 
een bruggepensioneerde of een werkloze met bedrijfstoeslag het werk tijdelijk hervat bij een werkgever 
die onder het toepassingsgebied van deze wet valt, wordt, in afwijking van de artikelen 44, 45 en 46 
van het koninklijk besluit van 25 november 1991 houdende de werkloosheidsreglementering, het aantal uitkeringen 
per kalendermaand verminderd met een vierde van de factor X.Wanneer de decimale breuk van het 
resultaat van de deling van X door 4 minder dan 0,25 bedraagt, wordt het resultaat naar de lagere eenheid 
afgerond; wanneer die breuk gelijk is aan of meer bedraagt dan 0,25 zonder 0,75 te bereiken, wordt het 
resultaat naar 0,50 afgerond; wanneer die breuk gelijk is aan of meer bedraagt dan 0,75, wordt het resultaat 
naar de hogere eenheid afgerond.De regeling bedoeld in het eerste lid is slechts van toepassing 
op de tewerkstelling gelegen in de periode tot en met de datum van buitenwerkingtreding van dit artikel. 
§ 2. Paragraaf 1 is eveneens van toepassing als een bruggepensioneerde of een werkloze met bedrijfstoeslag 
het werk tijdelijk hervat in een sector of instelling die onder het toepassingsgebied van deze wet valt, 
bij de werkgever die de debiteur is van de aanvullende vergoeding in het kader van het stelsel van werkloosheid 
met bedrijfstoeslag. Art. 11. Voor de toepassing van het koninklijk besluit van 29 maart 2010 
tot uitvoering van het hoofdstuk 6 van Titel XI van de wet van 27 december 2006 houdende diverse bepalingen 
(I), betreffende de socialezekerheidsbijdragen en de inhoudingen verschuldigd in het stelsel van werkloosheid 
met bedrijfstoeslag, op aanvullende vergoedingen bij sommige socialezekerheidsuitkeringen en op invaliditeitsuitkeringen, 
wordt een tewerkstelling als bedoeld in artikel 10, § 2, in afwijking van artikel 3 van voornoemd 
besluit van 29 maart 2010 beschouwd als een werkhervatting van het type 1 en niet van het type 2. HOOFDSTUK 
5. - Opschorting van de voorwaarde bedoeld in artikel 18, 3°, van het koninklijk besluit van 2 september 
2018 houdende de uitvoering van de wet van 9 mei 2018 betreffende de tewerkstelling van buitenlandse 
onderdanen die zich in een specifieke verblijfssituatie bevinden Art. 12. De voorwaarde bedoeld 
in artikel 18, 3°, van het koninklijk besluit van 2 september 2018 houdende de uitvoering van de wet 
van 9 mei 2018 betreffende de tewerkstelling van buitenlandse onderdanen die zich in een specifieke verblijfssituatie 
bevinden, dat enkel de verzoekers die vier maanden na de indiening van hun verzoek om internationale 
bescherming nog geen betekening van de beslissing hebben gekregen van de Commissaris-generaal voor de 
Vluchtelingen en Staatlozen mogen werken, wordt opgeschort voor zover hun verzoek werd geregistreerd 
ten laatste op 31 december 2021 en voor zover zij worden tewerkgesteld door een werkgever uit de zorgsector 
of het onderwijs. HOOFDSTUK 6. - Uitbreiding van de mogelijkheden tot studentenarbeid in de 
zorgsector en het onderwijs door de tijdens het eerste kwartaal van 2022 gepresteerde uren te neutraliseren 
Art. 13. In afwijking van artikel 17bis, §  § 1 en 3, van het koninklijk besluit 
van 28 november 1969 tot uitvoering van de wet van 27 juni 1969 tot herziening van de besluitwet van 
28 december 1944 betreffende de maatschappelijke zekerheid der arbeiders, worden de tijdens het eerste 
kwartaal van 2022 in de zorgsector en in het onderwijs gepresteerde uren, met inbegrip van de als uitzendkracht 
gepresteerde uren bij gebruikers die behoren tot de zorgsector en het onderwijs, niet in aanmerking genomen 
voor de berekening van het jaarlijkse contingent van 475 uren. HOOFDSTUK 7. - Steun voor de 
zorgsector en het onderwijs Art. 14. In artikel 16, § 3, tweede lid, van de wet van 
29 mei 2020 houdende diverse dringende fiscale bepalingen ten gevolge van de COVID-19-pandemie, ingevoegd 
bij de wet van 20 december 2020 en gewijzigd bij de wetten van 2 april 2021 en 18 juli 2021, worden de 
woorden "en in het eerste en tweede kwartaal van 2021" vervangen door de woorden ", in het eerste en 
tweede kwartaal van 2021 en in het eerste kwartaal van 2022" en worden de woorden "of artikel 35 van 
de wet van 2 april 2021 houdende tijdelijke ondersteuningsmaatregelen ten gevolge van de COVID-19-pandemie" 
vervangen door de woorden ", artikel 35 van de wet van 2 april 2021 houdende tijdelijke ondersteuningsmaatregelen 
ten gevolge van de COVID-19-pandemie of artikel 13 van de wet van 14 februari 2022 houdende diverse arbeidsrechtelijke 
maatregelen ten behoeve van de zorgsector en het onderwijs in het raam van de strijd tegen de verspreiding 
van het coronavirus COVID-19.". HOOFDSTUK 8. - Sociaal overleg Art. 15. De werkgever 
die gebruik maakt van de maatregelen bedoeld in deze wet informeert hierover de ondernemingsraad, of 
bij ontstentenis, het comité voor preventie en bescherming op het werk, of bij ontstentenis, de vakbondsafvaardiging, 
en agendeert de bespreking ervan op de eerstvolgende vergadering volgend op het eerste gebruik. De bespreking 
binnen het betrokken inspraakorgaan wordt verder maandelijks geagendeerd, zolang het gebruik aanhoudt, 
en een laatste keer op de vergadering volgend op het einde van het gebruik. HOOFDSTUK 9. - 
Inwerkingtreding en temporele toepassing Art. 16. Deze wet heeft uitwerking met ingang van 
1 januari 2022 en treedt buiten werking op 31 maart 2022.De Koning kan, bij een besluit vastgesteld 
na overleg in de Ministerraad, de werking van deze wet met maximaal drie maanden verlengen.In 
afwijking van de vorige leden, is artikel 14 van toepassing op de bezoldigingen die vanaf 1 januari 2022 
worden betaald of toegekend.Kondigen deze wet af, bevelen dat zij met 's Lands zegel zal worden 
bekleed en door het Belgisch Staatsblad zal worden bekendgemaakt.Gegeven te Brussel, 14 februari 
2022.FILIPVan Koningswege : De Minister van Werk,P.-Y. DERMAGNEDe 
Minister van Financiën,V. VAN PETEGHEMMet 's Lands Zegel gezegeld: De Minister 
van Justitie,V. VAN QUICKENBORNE_______Nota Kamer van volksvertegenwoordigers 
(www.dekamer.be) : Stukken : Doc. 55 2455/(2021/2022)001 : Wetsvoorstel van de dames 
Thémont, Reuter, Cornet, Muylle, De Jonge, Vanrobaeys en Willaert.002 : Amendementen.003 
: Verslag.004 : Tekst aangenomen door de Commissie.005 : Tekst aangenomen door de 
plenaire vergadering en aan de Koning ter bekrachtiging voorgelegd.Integraal verslag: 10 februari 
2022