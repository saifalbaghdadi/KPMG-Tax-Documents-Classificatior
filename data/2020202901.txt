Publicatie : 2020-07-03Numac : 2020202901
WAALSE OVERHEIDSDIENST 
 30 JUNI 2020. - Besluit van de Waalse Regering houdende diverse bepalingen inzake ambtenarenzaken in de context van de coronaviruspandemie en de stapsgewijze heropbouw van de activiteiten 
De Waalse 
Regering, Gelet op de bijzondere wet van 8 augustus 1980 tot hervorming der instellingen, inzonderheid 
op artikel 87, § 3, vervangen bij de bijzondere wet van 8 augustus 1988 en gewijzigd bij de bijzondere 
wet van 6 januari 2014; Gelet op het besluit van de Waalse Regering van 18 december 2003 houdende 
de Waalse Ambtenarencode, inzonderheid op de artikelen 361 en volgende, zoals gewijzigd; Gelet 
op het besluit van de Waalse Regering van 7 april 2011 betreffende telewerk, gewijzigd bij het besluit 
van de Waalse Regering van 31 januari 2013, voor de nog toepasselijke bepalingen ervan; Gelet 
op het besluit van de Waalse Regering van 5 december 2019 betreffende telewerk;Gelet op het 
besluit van de Waalse Regering van 13 september 2019 tot vaststelling van de verdeling van de ministeriële 
bevoegdheden en tot regeling van de ondertekening van haar akten;Gelet op het besluit van de 
Waalse Regering van 26 september 2019 tot regeling van de werking van de Regering, artikel 9;Gelet 
op het besluit van de Waalse Regering van 13 maart 2020 houdende diverse bepalingen inzake ambtenarenzaken 
in de context van de coronaviruspandemie; Gelet op het besluit van de Waalse Regering van 30 
april 2020 houdende diverse bepalingen inzake ambtenarenzaken in de context van de coronaviruspandemie 
en de stapsgewijze heropbouw van de activiteiten; Gelet op het advies van de Inspectie van 
Financiën, gegeven op 22 juni 2020;Gelet op de instemming van de Minister van Ambtenarenzaken, 
gegeven op 25 juni 2020;Gelet op de instemming van de Minister van Begroting, gegeven op 25 
juni 2020;Gelet op onderhandelingsprotocol nr. 780 van Sectorcomité nr. XVI, opgesteld op 29 
juni 2020;Gelet op de Generieke gids om de verspreiding van COVID-19 op het werk tegen te gaan, 
die het resultaat is van de samenwerking tussen de Hoge Raad voor Preventie en Bescherming op het Werk, 
de FOD Werkgelegenheid en de Economic Risk Management Group en die beschikbaar is op de website van de 
FOD Werkgelegenheid;Gelet op de beslissing van de Nationale Veiligheidsraad om de afbouw van 
de lockdown van de Belgische bevolking geleidelijk te organiseren; Gelet op de noodzaak om 
de stapsgewijze heropbouw van de prestaties op de werkplek te organiseren;Gelet op de social 
distancing die moet worden behouden;Overwegende dat de toestemming om telewerk te verrichten 
normaliter verleend wordt tot maximaal 2 dagen per week of 1 dag per week voor personeelsleden van rang 
A5, B1, C1 en D1;Overwegende dat het noodzakelijk is de continuïteit van de openbare dienstverleningsopdrachten, 
de inachtneming van de gezondheidseisen en de dwingende crisisgerelateerde familiale noden met elkaar 
te verzoenen;Op de voordracht van de Minister van Ambtenarenzaken;Na beraadslaging,Besluit 
: Artikel 1. Dit besluit is van toepassing op de personeelsleden van de diensten van de Waalse 
Regering en de openbare instellingen bedoeld in het decreet van 22 januari 1998 houdende het statuut 
van het personeel van sommige instellingen van openbaar nut die onder het Waalse Gewest en "Wallonie-Bruxelles 
International" ressorteren.Art. 2. De hiërarchische meerdere van minstens rang A4 (of in buitendienst, 
van rang A5) organiseert de planning van zijn team om ervoor te zorgen dat de personeelsleden geleidelijk 
terugkeren in de lokalen met inachtneming van de voorgeschreven gezondheidsvoorschriften en zo goed mogelijk 
rekening te houdende met de dwingende familiale noden. Als telewerk verenigbaar is met de functie, dient 
deze planning te streven naar een beperking van de prestaties in telewerk tot 50 percent van de arbeidstijd.In 
het kader van de toepassing van dit besluit zijn de beperkingen voorzien in de artikelen 4, § 
1, 3°, en § 3, 8 en 11 van voormeld besluit van 5 december 2019 niet van toepassing.Art. 
3. Elk personeelslid dat overeenkomstig artikel 2 van dit besluit telewerk verricht, geniet een forfaitaire 
maandelijkse vergoeding van 20 euro die per kalendermaand wordt toegekend om de kosten van de internetverbinding 
te dekken.Art. 4. Als het personeelslid in de lokalen aanwezig is, kan zijn hiërarchische meerdere 
van minstens rang A4 (of in buitendienst, van rang A5) de werkuren flexibel indelen op vraag van het 
personeelslid, om de voorschriften inzake sanitaire crisis, de voorschriften van continuïteit van de 
openbare dienst en de familiale eisen zo goed mogelijk met elkaar te verzoenen.De door het 
personeelslid aangevraagde aanpassingen mogen geen aanleiding geven tot onregelmatige prestaties.Art. 
5. In geval van vrees voor coronavirus of van bewezen coronavirus en in afwijking van artikel 12bis van 
het besluit van de Waalse Regering van 18 december 2003 betreffende de voorwaarden voor de indienstneming 
en de administratieve en geldelijke toestand van de leden van het contractueel personeel is artikel 410, 
§ 2, van de Waalse Ambtenarencode van toepassing op de leden van het contractueel personeel.Art. 
6. Personeelsleden die geacht worden een risico te lopen in geval van besmetting met het coronavirus 
en die hun werk niet kunnen uitvoeren onder de voorwaarden van artikel 2 van dit besluit, worden op basis 
van een medisch attest van dienstverlening wegens overmacht vrijgesteld voor de dagen waarvoor ze niet 
kunnen telewerken, zoals voorzien in artikel 42 van het besluit van de Waalse Regering van 23 mei 2019 
betreffende de overdrachten van bevoegdheden in de Waalse Overheidsdienst (of gelijkwaardige maatregelen). 
Ze behouden hun beloning.Art. 7. De in dit besluit bedoelde bepalingen blijven van toepassing 
tot en met 30 september 2020. Ze kunnen bij een beslissing van de Waalse Regering worden verlengd.Art. 
8. Dit besluit treedt in werking op 1 juli 2020.Namen, 30 juni 2020.Voor de Regering,De 
Minister-President,E. DI RUPODe Minister van Ambtenarenzaken, Informatica, Administratieve 
Vereenvoudiging, belast met Kinderbijslag, Toerisme, Erfgoed en Verkeersveiligheid,V. DE BUE