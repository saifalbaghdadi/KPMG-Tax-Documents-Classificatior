Publicatie : 2020-10-12Numac : 2020031524
WAALSE OVERHEIDSDIENST
 7 OKTOBER 2020. - Ministerieel besluit tot wijziging van het ministerieel besluit van 8 september 2020 ter uitvoering van het besluit van de Waalse Regering van 16 juli 2020 betreffende de toekenning van aanvullende vergoedingen in het kader van de maatregelen tegen het coronavirus COVID-19 
De 
Minister van Economie,Gelet op het decreet van 11 maart 2004 betreffende de gewestelijke incentives 
ten gunste van kleine en middelgrote ondernemingen, inzonderheid op de artikelen 10 en 19;Gelet 
op het besluit van de Waalse Regering van 16 juli 2020 betreffende de toekenning van aanvullende vergoedingen 
in het kader van de maatregelen tegen het coronavirus COVID-19, inzonderheid op artikel 3, lid 3;Gelet 
op het ministerieel besluit van 8 september 2020 ter uitvoering van het besluit van de Waalse Regering 
van 16 juli 2020 betreffende de toekenning van aanvullende vergoedingen in het kader van de maatregelen 
tegen het coronavirus COVID-19;Gelet op het rapport van 1 oktober 2014 opgesteld overeenkomstig 
artikel 3, 2°,  van het decreet van 11 april 2014 houdende uitvoering van de resoluties van de Vrouwenconferentie 
van de Verenigde Naties die in september 1995 in Peking heeft plaatsgehad en tot integratie van de genderdimensie 
in het geheel van de gewestelijke beleidslijnen;Gelet op het advies van de Inspecteur van Financiën, 
gegeven op 2 oktober;Gelet op de instemming van de Minister van Begroting, gegeven op 2 oktober;Gelet 
op het advies nr. 68.126/2 van de Raad van State, gegeven op 7 oktober 2020, overeenkomstig artikel 84, 
§ 1, eerste lid, 3°,  van de wetten op de Raad van State, gecoördineerd op 12 januari 1973;Gelet 
op de dringende noodzakelijkheid;Gelet het ministerieel besluit van 23 maart 2020 houdende 
dringende maatregelen om de verspreiding van het coronavirus COVID-19 te beperken, gewijzigd met name 
bij het ministerieel besluit van 5 juni 2020;Overwegende dat voornoemd ministerieel besluit 
van 23 maart 2020 vereist dat bepaalde ondernemingen of delen van ondernemingen tot en met 30 juni 2020 
gesloten blijven;Overwegende dat het dringend is om dit besluit aan te nemen gezien de uitzonderlijke 
crisissituatie die nog steeds bestaat, namelijk de gevolgen van de gezondheidscrisis COVID-19 voor veel 
ondernemingen die ernstige economische schade lijden;Overwegende dat het noodzakelijk is om 
dringend steunmaatregelen te voorzien voor de getroffen ondernemingen, ten einde de economische schade 
te beperken;Overwegende dat de getroffen ondernemingen door de voortgezette sluitingsmaatregelen 
hun omzet fors zien dalen, of zelfs helemaal verdwijnen, en dat hierdoor het inkomen van de ondernemers 
en van hun werknemers in het gedrang komt;Overwegende dat deze steun onder meer tot doel heeft 
om een golf van faillissementen te vermijden onder de ondernemingen die prangende liquiditeitsproblemen 
ondervinden ten gevolge van de crisis;Overwegende dat wanbetalingen ten gevolge van liquiditeitsproblemen 
een domino-effect in de economie zouden kunnen veroorzaken, hetgeen ten alle koste vermeden moet worden;Overwegende 
dat deze problemen en effecten op zeer korte termijn voelbaar zullen zijn en dat het dus niet verantwoord 
is om enige vertraging op te lopen in het uitvoeren van de steunmaatregel;Overwegende dat de 
steun daarom zo snel mogelijk uitgekeerd moet kunnen worden;Gelet op de maatregelen genomen 
tegen coronavirus COVID-19 door de federale Regering;Overwegende dat de sectoren van de recreatieve 
activiteiten, kunst en amusement die in dit besluit in aanmerking komen, sectoren zijn die binnen de 
sfeer van de culturele activiteiten vallen, maar die door hun aard van ondersteuning van de genoemde 
activiteiten toch onder de economische bevoegdheid vallen;Gelet op de sectoren en subsectoren 
die nog steeds aanzienlijke gevolgen ondervinden van de beperking van de Nationale Veiligheidsraad voor 
wat betreft de "sociale bubbel";Gelet op de sectoren en subsectoren die nog steeds aanzienlijke 
gevolgen ondervinden van de beperking van de Nationale Veiligheidsraad voor wat betreft de massa-evenementen;Overwegende 
dat er dan ook reden is om maatregelen op deze gebieden te treffen;Overwegende dat de dringende 
noodzakelijkheid verantwoord is;Overwegende dat het gaat om activiteiten in verband met evenementen, 
recreatie en massa-evenementen die worden beïnvloed door de crisis van het coronavirus COVID-19 en dat 
ze in de toegelaten sectoren opgenomen dienen te worden om niet discriminerend te zijn;Overwegende 
dat dit besluit met terugwerkende kracht tot 9 september 2020, datum van het eerste ministerieel besluit, 
moet gelden,Besluit : Artikel 1. In artikel 2 van het ministerieel besluit van 8 
september 2020 ter uitvoering van het besluit van de Waalse Regering van 16 juli 2020 betreffende de 
toekenning van aanvullende vergoedingen in het kader van de maatregelen tegen het coronavirus COVID-19 
worden de volgende punten 1° /1 en 1° /2 ingevoegd, luidend als volgt:"1° /1 77.294 van de 
NACE-BEL-code;""1° /2 77.296 van de NACE-BEL-code;".Art. 2. Dit besluit heeft uitwerking 
op 9 september 2020.Namen, 7 oktober 2020.W. BORSUS