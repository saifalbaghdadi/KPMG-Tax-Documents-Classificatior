Publicatie : 2021-06-16Numac : 2021042162
VLAAMSE OVERHEID
 7 MEI 2021. - Besluit van de Vlaamse Regering houdende de verlenging van diverse maatregelen ingevolge COVID-19 voor het kleuter- en leerplichtonderwijs, de internaten, de academies deeltijds kunstonderwijs en de centra voor leerlingenbegeleiding voor de periode van 1 januari 2021 tot en met 30 juni 2021 en de centra voor basiseducatie en de centra voor volwassenenonderwijs voor de periode van 1 januari 2021 tot en met 31 augustus 2021 
Rechtsgrond(en)Dit besluit is gebaseerd op:- 
het decreet van 12 februari 2021 tot het nemen van dringende tijdelijke maatregelen in het onderwijs 
naar aanleiding van de coronacrisis (VI), artikel 3, 4, 7, 9, 17, 18, 19 en 20;- het decreet 
van 15 juni 2007 betreffende het volwassenenonderwijs, artikel 91;- het decreet van 30 oktober 
2020 tot het nemen van dringende en tijdelijke maatregelen in het onderwijs in tijden van coronacrisis 
(IV) en tot wijziging van het decreet basisonderwijs van 25 februari 1997 en de codex secundair onderwijs 
van 17 december 2010 voor wat betreft de externe kwaliteitscontrole op het gelijke onderwijskansen-beleid, 
artikel 16;Vormvereiste(n)De volgende vormvereisten zijn vervuld:- de Inspectie 
van Financiën heeft advies gegeven op 26 maart 2021 en 5 mei 2021.- de Vlaamse minister bevoegd 
voor de Financiën en begroting heeft zijn akkoord gegeven op 6 mei 2021.Omwille van de dringende 
noodzakelijkheid wordt dit ontwerp niet voorgelegd aan het advies van de afdeling wetgeving van de Raad 
van State (cfr. art 3, § 1 gecoördineerde wetten op de Raad van State).Dit besluit is 
dringend omdat de verlenging van maatregelen afhankelijk is van de concrete impact op het onderwijs van 
de recentste ontwikkelingen in de coronapandemie. Dit vereist een voorafgaande evaluatie van de meest 
actuele toestand. Dit gegeven vormt het beginpunt van het regelgevingsproces. Het ontwerp verlengt een 
aantal maatregelen uit de besluiten van 4 september en 13 november 2020 van 1 januari 2021 tot en met 
30 juni 2021 voor het kleuter- en leerplichtonderwijs, de internaten, de academies deeltijds kunstonderwijs 
en de centra voor leerlingenbegeleiding en van 1 januari 2021 tot en met 31 augustus 2021 voor de centra 
voor basiseducatie en de centra voor volwassenenonderwijs. De inschatting vooraf is nog steeds moeilijk 
gezien het onbekende verloop van de pandemie en gezien de termijnen van een regelgevend proces gemakkelijk 
enkele maanden in beslag nemen. Teneinde het bedrag dat moet worden uitgekeerd tot het einde van het 
schooljaar te kunnen berekenen moeten de laatste beslissingen, bijvoorbeeld die met betrekking tot het 
al dan niet organiseren van afstandsonderwijs, worden meegenomen. Voor de onderwijsinstellingen, hun 
personeelsleden en hun leerlingen is het nodig dat de verlenging voor 2021 zo snel mogelijk beslist wordt 
opdat deze werkingsmiddelen zo snel als mogelijk kunnen worden uitgekeerd.MotiveringDit 
besluit is gebaseerd op de volgende motieven:- De COVID-19 pandemie zal nog geruime tijd blijven 
aanhouden tijdens het schooljaar 2020-2021 en dit heeft een grote impact op de scholen, de academies 
van het deeltijds kunstonderwijs, de centra voor basiseducatie, de centra voor volwassenenonderwijs, 
de CLB 's en de internaten. Om het onderwijsaanbod te continueren in veilige omstandigheden en om het 
recht op leren voor de leerlingen te garanderen, moeten reeds genomen maatregelen dringend verlengd worden 
vanaf 1 januari 2021 tot 30 juni respectievelijk 31 augustus 2021;- In het kader van de uitbraak 
van COVID-19 moeten deze onderwijsinstellingen heel wat extra kosten blijven maken voor de aankoop van 
materiaal voor hygiëne- en veiligheidsmateriaal, zoals mondmaskers, ontsmettingsmiddelen, kuisproducten 
en andere noodzakelijke hygiënische infrastructuur. De middelen zijn ook nodig voor extra poetshulp.Een 
maximale hygiëne is essentieel om verdere verspreiding en nieuwe uitbraken van COVID-19 maximaal te voorkomen.Initiatiefnemer(s)Dit 
besluit wordt voorgesteld door de Vlaamse minister van Onderwijs, Sport, Dierenwelzijn en Vlaamse Rand.Na 
beraadslaging,DE VLAAMSE REGERING BESLUIT:Artikel 1.  § 1. Er wordt een bedrag 
voorzien voor extra uitgaven tegen de verspreiding van COVID-19 voor het kleuter- en leerplichtonderwijs 
voor de periode van 1 januari 2021 tot en met 30 juni 2021 van 21.070.000euro. § 2. 
Het bedrag vermeld in paragraaf 1 wordt naar de scholen van het basis- en secundair verdeeld op basis 
van het aantal financierbare leerlingen per school rekening houdend met de teldag per school. Voor zowel 
leerlingen van het basisonderwijs als voor leerlingen van het secundair onderwijs wordt hiervoor de teldag 
gebruikt zoals toegepast bij de berekening van het werkingsbudget voor het schooljaar 2020-2021. 
§ 3. Volgende bedragen per leerling worden toegekend:  
Bedrag per leerling Gewoon basisonderwijs 19,17 euro Buitengewoon 
basisonderwijs 19,17 euro Gewoon secundair onderwijs 14,76 euro Buitengewoon 
secundair onderwijs 14,76 euro  Art. 2.  § 1. Dit artikel heeft 
betrekking op:1°  internaten vermeld in de artikelen III.21 en III.35, van de Codificatie sommige 
bepalingen voor het onderwijs van 28 oktober 2016;2°  tehuizen vermeld in de artikelen III.1, 
§ 1, eerste lid, III.20, III.35, § 1, 2°  en III.37, van dezelfde codificatie;3° 
 internaten buitengewoon onderwijs vermeld in hoofdstuk 4, afdeling 1, onderafdeling 2, van dezelfde 
codificatie;4°  internaten met permanente openstelling vermeld in hoofdstuk 6, van dezelfde 
codificatie.Verder in dit besluit instellingen genoemd. § 2. Aan besturen 
van de instellingen, vermeld in de eerste paragraaf, worden voor de periode van 1 januari 2021 tot en 
met 30 juni 2021 extra werkingsmiddelen toegekend voor extra uitgaven tegen de verspreiding van COVID-19. 
§ 3. Het bedrag per instelling vermeld in paragraaf 1, 1°,  2°,  en 3°,  wordt vastgesteld door 
het aantal financierbare internen op de teldag of de daarmee overeenstemmende telperiode te vermenigvuldigen 
met 13,80 euro.In afwijking hiervan:1°  wordt het bedrag per instelling vermeld in 
artikel III.1, § 1, eerste lid, van de codificatie sommige bepalingen voor het onderwijs van 28 
oktober 2016, vermeerderd met het bedrag vastgesteld op basis van het gemiddeld aantal internen van de 
maand september van 2020 gehanteerd voor de vaststelling van het aanvullend personeelskader voor de openstelling 
en de werking op schoolvrije dagen;2°  wordt het bedrag voor de instelling, als vermeld in 
artikel III.20, van dezelfde codificatie, vermeerderd met 2.108,70 euro.3°  worden de internen 
met ouders die geen vaste verblijfplaats hebben in een tehuis vermeld in artikel III.35, § 1, 
2°,  van dezelfde codificatie, als twee internen geteld;4°  wordt het bedrag van de instelling 
vermeld in artikel III.37, van dezelfde codificatie, vermeerderd met het bedrag vastgesteld op basis 
van het gemiddeld aantal internen, gehanteerd voor de vaststelling van het personeelskader, als vermeld 
in het besluit van de Vlaamse Regering van 28 augustus 2000 inzake het tehuis van het Gemeenschapsonderwijs 
dat instaat voor de opname van jongeren in het kader van de hulp- en bijstandsregeling;Het 
bedrag per instelling vermeld in paragraaf 1, 4°,  wordt vastgesteld op basis van het aantal bedden opgenomen 
in de met deze instellingen afgesloten beheersovereenkomst. § 4. Deze extra werkingsmiddelen 
worden toegekend voor de periode van 1 januari 2021 tot en met 30 juni 2021.Art. 3. Aan de 
schoolbesturen van het deeltijds kunstonderwijs wordt voor de periode van 1 januari 2021 tot en met 30 
juni 2021 extra werkingsbudget toegekend voor extra uitgaven tegen de verspreiding van COVID-19.Het 
bedrag per academie wordt berekend als volgt:Een forfaitair bedrag van 7,67 euro per gewogen 
financierbare leerling.Voor de berekening is de volgende teldatum van toepassing: 1 februari 
2020.Art. 4. Voor de periode van 1 januari 2021 tot en met 30 juni 2021 wordt 160.080 euro 
toegekend aan de CLB 's voor extra uitgaven tegen de verspreiding van COVID-19. Het bedrag wordt onder 
de CLB 's verdeeld op basis van hun aandeel in de nieuwe omkadering.Art. 5. Binnen de machtiging 
gegeven aan de Vlaamse Regering in artikel 91 van het decreet van 15 juni 2007 betreffende het volwassenenonderwijs 
wordt aan de centra voor basiseducatie een bedrag van 192.233,20 euro aan aanvullende werkingsmiddelen 
toegekend ter compensatie van de extra uitgaven tegen de verspreiding van COVID-19 van 1 januari 2021 
tot en met 31 augustus 2021. Deze aanvullende middelen worden verdeeld over de centra voor basiseducatie 
volgens het aandeel aan gewogen financieringspunten voor de omkadering dat elk centrum in het refertejaar 
2019 heeft bereikt.Art. 6. Binnen de machtiging gegeven aan de Vlaamse Regering in artikel 
16 van het decreet van 30 oktober 2020 tot het nemen van dringende en tijdelijke maatregelen in het onderwijs 
in tijden van coronacrisis (IV) en tot wijziging van het decreet basisonderwijs van 25 februari 1997 
en de codex secundair onderwijs van 17 december 2010 voor wat betreft de externe kwaliteitscontrole op 
het gelijke onderwijskansen-beleid wordt aan de centra voor volwassenenonderwijs een bedrag van 712.390,02 
euro aan aanvullende werkingsmiddelen toegekend ter compensatie van de extra uitgaven tegen de verspreiding 
van COVID-19 van 1 januari 2021 tot en met 31 augustus 2021. Deze aanvullende middelen worden verdeeld 
over de centra voor volwassenenonderwijs volgens het aandeel aan gewogen financieringspunten voor de 
omkadering dat elk centrum in het refertejaar 2019 heeft bereikt.Art. 7. Dit besluit heeft 
uitwerking met ingang van 1 januari 2021.Art. 8. De Vlaamse minister, bevoegd voor het Onderwijs 
is belast met de uitvoering van dit besluit.Brussel, 7 mei 2021.De minister-president 
van de Vlaamse Regering,J. JAMBONDe Vlaamse minister van Onderwijs, Sport, Dierenwelzijn 
en Vlaamse Rand,B. WEYTS