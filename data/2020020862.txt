Publicatie : 2020-04-24Numac : 2020020862
FEDERALE OVERHEIDSDIENST FINANCIEN EN FEDERALE OVERHEIDSDIENST ECONOMIE, K.M.O., MIDDENSTAND EN ENERGIE
 22 APRIL 2020. - Koninklijk besluit houdende bijzondere maatregelen ter bescherming van de openbare instellingen voor collectieve belegging met een veranderlijk aantal rechten van deelneming tegen de gevolgen van de COVID-19-epidemie 
VERSLAG AAN DE KONING,Sire,De COVID-19-epidemie 
veroorzaakt een gezondheidscrisis die ook een zware impact heeft op de economie en de financiële markten. 
Sinds enkele weken zijn we onder meer getuige van een forse koersval op de financiële markten en een 
hoge volatiliteit. Voor de instellingen voor collectieve belegging heeft dit gevolgen op verschillende 
vlakken. Dergelijke marktomstandigheden kunnen immers liquiditeitsproblemen veroorzaken op de markten 
en ernstige problemen voor de instellingen voor collectieve belegging die geconfronteerd worden met verzoeken 
tot inkoop van rechten van deelneming door hun beleggers (zie de commentaar bij de artikelen voor een 
uitgebreidere toelichting hierover). Er dient ook rekening te worden gehouden met een verhoogd risico 
op onbeschikbaarheid van het personeel wegens ziekte. De gezondheidsmaatregelen die de overheid oplegt 
om de verspreiding van het COVID-19-virus in te dijken, maken het voor de instellingen voor collectieve 
belegging ook moeilijk om hun algemene vergadering te organiseren en hun jaarrekening op te stellen.Hieronder 
lichten wij de maatregelen toe die in dit verband worden voorgesteld in dit ontwerpbesluit.Behoudens 
uitdrukkelijke vermelding hieronder werd er rekening gehouden met alle opmerkingen van de Raad van State.Artikel 
1 - Wijziging van de frequentie van de berekening van de netto-inventariswaardeRekening houdend 
met het bovenstaande wordt een tijdelijke versoepeling voorgesteld bij de beslissing tot vermindering 
van de frequentie van uitvoering van aanvragen tot uitgifte of inkoop van rechten van deelneming dan 
wel compartimentswijziging en van de berekening van de netto-inventariswaarde van de rechten van deelneming. 
Een dergelijke beslissing kan worden genomen omwille van de onbeschikbaarheid van het personeel wegens 
ziekte (besmetting met COVID-19), waardoor de berekening van de netto-inventariswaarde van de instelling 
voor collectieve belegging niet langer op een normale wijze kan gebeuren. Meer in het bijzonder vereist 
een dergelijke beslissing, onder de voorwaarden van het besluit, geen wijziging van het prospectus, de 
essentiële beleggersinformatie en de statuten of het beheerreglement. Indien een instelling voor collectieve 
belegging gebruik maakt van deze mogelijkheid, zal zij een persbericht publiceren om de beleggers hiervan 
op de hoogte te brengen. Uiteraard blijft de verplichting bestaan voor de instelling voor collectieve 
belegging om minstens tweemaal per maand de aanvragen tot uitgifte of inkoop van rechten van deelneming 
dan wel compartimentswijziging uit te voeren.Er werd geen gevolg gegeven aan de opmerking van 
de Raad van State betreffende de uitdrukking `grand tirage' in de Franse versie. Deze uitdrukking wordt 
immers breed gebruikt in de wetgeving inzake de instellingen voor collectieve belegging.Art. 
2 - Maatregelen om de liquiditeit van de instellingen voor collectieve belegging te vrijwarenIn 
de hierboven beschreven omstandigheden bestaat het risico dat beleggers massaal uit bepaalde instellingen 
voor collectieve belegging met een veranderlijk aantal rechten van deelneming treden. Kenmerkend voor 
de werking van deze instellingen voor collectieve belegging is immers dat de beleggers hun belegging 
kunnen liquideren door de instelling voor collectieve belegging te vragen hun rechten van deelneming 
in te kopen. Dergelijke uittredingen kunnen die instellingen voor collectieve belegging en hun deelnemers 
in gevaar brengen en, in een extreem scenario, een impact hebben op de markten zelf :-een instelling 
voor collectieve belegging die geconfronteerd wordt met terugbetalingsaanvragen zal zich immers genoodzaakt 
zien om posities in haar portefeuille te liquideren teneinde de nodige liquiditeiten te verkrijgen;- 
in de huidige marktomstandigheden dreigt het moeilijk te worden om grote posities te verkopen of dreigt 
de verkoopprijs althans weinig interessant te zijn en mogelijks zelfs lager dan de aangegeven marktprijs;- 
te vrezen valt ook dat in een stresssituatie de meest liquide bestanddelen van de portefeuille als eerste 
worden gerealiseerd, terwijl andere posities die niet hetzelfde profiel hebben, moeten worden behouden 
bij gebrek aan een realistische mogelijkheid om ze te verkopen;- als gevolg hiervan dreigen 
beleggers die in dergelijke omstandigheden hun deelneming in de instelling voor collectieve belegging 
behouden, benadeeld te worden.Met het koninklijk besluit van 15 oktober 2018 (1) 
werd voor de openbare instellingen voor collectieve belegging met een veranderlijk aantal rechten van 
deelneming de mogelijkheid ingevoerd om gebruik te maken van specifieke mechanismen die hen in staat 
moeten stellen om zo goed mogelijk het hoofd te bieden aan het liquiditeitsrisico :- `swing 
pricing' is een mechanisme dat ertoe strekt de negatieve impact op de netto-inventariswaarde van een 
instelling voor collectieve belegging of één van haar compartimenten weg te nemen die veroorzaakt wordt 
door in- en uittredingen van deelnemers. Indien de netto in- of uittredingen een bepaald niveau overschrijden 
(de drempel), zal de netto-inventariswaarde naar boven of naar beneden worden bijgesteld met een vastgelegd 
percentage (de swing factor). In beide gevallen worden de bestaande deelnemers beschermd tegen de kosten 
die in- en uittredingen met zich meebrengen;- `anti-dilution levy' is, net als `swing pricing', 
een mechanisme dat ertoe strekt de negatieve impact op de netto-inventariswaarde weg te nemen die veroorzaakt 
wordt door in- en uittredingen van deelnemers. Indien de netto in- of uittredingen een bepaalde drempel 
overschrijden, kan de instelling voor collectieve belegging beslissen om een bijkomende kost op te leggen 
aan de in- en uittredende beleggers;- het mechanisme van `redemption gates' houdt in dat een 
instelling voor collectieve belegging kan beslissen om de orders van de uittredende deelnemers slechts 
gedeeltelijk uit te voeren indien een op voorhand vastgelegde drempel wordt overschreden. Aangezien de 
orders gedeeltelijk worden uitgevoerd, wordt de berekening van de netto-inventariswaarde zelf niet geschorst. 
Aldus beschikt de instelling voor collectieve belegging over meer tijd om in geval van grote uittredingen 
de onderliggende activa te gelde te maken op de markt.Naast die drie mechanismen heeft een 
instelling voor collectieve belegging al geruime tijd de mogelijkheid om de uitvoering van aanvragen 
tot uitgifte en inkoop van rechten van deelneming alsook de berekening van de netto-inventariswaarde 
volledig te schorsen.Gezien de hierboven beschreven omstandigheden, wordt een tijdelijke versoepeling 
voorgesteld van de voorwaarden voor het gebruik van `swing pricing', `anti-dilution levy' en `redemption 
gates', volgens de hieronder nader bepaalde regels. Bedoeling is dat instellingen voor collectieve belegging 
naar Belgisch recht zo snel mogelijk gebruik kunnen maken van deze mechanismen gezien de huidige marktomstandigheden 
:- de bepalingen die voorschrijven dat de regels voor het gebruik van `swing pricing', `anti-dilution 
levy' en `redemption gates' moeten worden opgenomen in, naargelang het geval, het prospectus, de statuten 
en/of het beheerreglement, worden niet van toepassing verklaard. Het prospectus, de statuten en/of het 
beheerreglement van een groot aantal instellingen voor collectieve belegging bevatten immers niet de 
vereiste bepalingen om, krachtens het voormelde koninklijk besluit van 15 oktober 2018, gebruik te kunnen 
maken van die mechanismen;- meer bepaald voor `redemption gates' wordt er ook een uitzondering 
gemaakt op de vereiste om een beleid uit te werken waarin de toepassingsvoorwaarden van dit mechanisme 
worden gepreciseerd, evenals op de vereiste om in het belangenconflictenbeleid de belangenconflicten 
te identificeren die verband houden met het gebruik van dat mechanisme, en om de met het oog op het beheer 
van die belangenconflicten te volgen procedures en te nemen maatregelen te definiëren. Deze uitzondering 
wordt gerechtvaardigd door het ernstige en dringende karakter van de omstandigheden waarin het `redemption 
gates'-mechanisme zal worden gebruikt. De meeste instellingen voor collectieve belegging hebben op dit 
ogenblik nog niet de nodige wijzigingen aangebracht in hun beleid. Voor `swing pricing' en `anti-dilution 
levy', geldt deze uitzondering niet.De instellingen voor collectieve belegging moeten bijgevolg 
nog steeds een beleid opstellen wanneer ze gebruik wensen te maken van `swing pricing' en `anti-dilution 
levy' en moeten dit beleid aan de FSMA bezorgen voorafgaand aan het eerste gebruik van het betrokken 
mechanisme. Voor meer uitleg over de inhoud van dit beleid kan worden verwezen naar het Verslag aan de 
Koning van het voornoemde koninklijk besluit van 15 oktober 2018. Tevens moet het belangenconflictenbeleid 
rekening houden met het gebruik van deze mogelijkheden.- uiterlijk de eerste keer dat gebruik 
wordt gemaakt van `swing pricing' of `anti-dilution levy' in het kader van de hier ingevoerde regeling, 
moet een bericht worden gepubliceerd op de website van de instelling voor collectieve belegging of van 
de beheervennootschap en in twee dagbladen die landelijk of in grote oplage worden verspreid, of via 
enig ander gelijkwaardig communicatiemiddel dat is goedgekeurd door de FSMA.De informatie over 
het mechanisme die krachtens de normale regels in het prospectus zou moeten worden opgenomen, moet in 
elk geval worden opgenomen in dit bericht.Ingevolge de toepassing van de gebruikelijke regels 
voor publicatie van persberichten, moeten ook deze berichten op voorhand worden overgemaakt aan de FSMA 
die ze echter niet moet goedkeuren vóór hun publicatie.Deze publicatie is belangrijk voor de 
goede informatieverstrekking aan de beleggers, die aldus op de hoogte worden gebracht van het mogelijke 
gebruik van deze liquidity tools.Behalve de aldus ingevoerde bijzondere bepalingen, blijft 
de wettelijke regeling die is ingevoerd bij het voornoemde koninklijk besluit van 15 oktober 2018 onverkort 
van toepassing. Ook het beginsel dat een instelling voor collectieve belegging moet worden beheerd of 
bestuurd in het uitsluitend belang van de deelnemers blijft onverminderd gelden. En uiteraard behoudt 
de FSMA haar toezichtsbevoegdheden.De bijzondere regeling die dit besluit invoert is strikt 
tijdelijk van aard. De gewone regels zullen dus weer volledig van toepassing zijn zodra de toepassingstermijn 
van dit besluit is verstreken.Tot slot wordt gepreciseerd dat de tijdelijke wijzigingen die 
worden ingevoerd door dit besluit geen andere afwijkingen inhouden van de bepalingen van Boek VI van 
het Wetboek van Economisch Recht dan reeds ingevoerd door het voornoemde koninklijk besluit van 15 oktober 
2018.Art. 3 - Uitstel van de datum voor openbaarmaking van de periodieke verslagen van instellingen 
voor collectieve beleggingMede gezien de verstoring die de COVID-19-epidemie veroorzaakt, wordt 
voorgesteld om instellingen voor collectieve belegging een langere termijn toe te kennen, i.e. een verlenging 
met 10 weken, om hun jaar- en halfjaarverslagen openbaar te maken. Voor het jaarverslag wordt enkel een 
verlenging toegekend voor de duur waarmee de algemene vergadering verdaagd werd.Ik heb de eer 
te zijn,Sire,Van Uwe Majesteit,de zeer eerbiedige en zeer getrouwe dienaar,De 
Minister van Financiën,A. DE CROODe Minister van Economie,N. MUYLLE_______Nota(1) 
Koninklijk besluit van 15 oktober 2018 tot wijziging van het koninklijk besluit van 7 maart 2006 met 
betrekking tot de effectenleningen door bepaalde instellingen voor collectieve belegging, van het koninklijk 
besluit van 10 november 2006 op de boekhouding, de jaarrekening en de periodieke verslagen van bepaalde 
openbare instellingen voor collectieve belegging met een veranderlijk aantal rechten van deelneming, 
van het koninklijk besluit van 12 november 2012 met betrekking tot de beheervennootschappen van instellingen 
voor collectieve belegging die voldoen aan de voorwaarden van Richtlijn 2009/65/EG, van het koninklijk 
besluitvan 12 november 2012 met betrekking tot de instellingen voor collectieve belegging die voldoen 
aan de voorwaarden van Richtlijn 2009/65/EG en van het koninklijk besluit van 25 februari 2017 met betrekking 
tot bepaalde openbare alternatieve instellingen voor collectieve belegging en hun beheervennootschappen, 
en houdende diverse bepalingen.RAAD VAN STATE,afdeling WetgevingAdvies 
67.191/2 van 6 april 2020 over een ontwerp van koninklijk besluit `houdende bijzondere maatregelen ter 
bescherming van de openbare instellingen voor collectieve belegging met een veranderlijk aantal rechten 
van deelnemingen tegen de gevolgen van de COVID-19-epidemie'Op 1 april 2020 is de Raad van 
State, afdeling Wetgeving, door de Minister van Werk, Economie en Consumenten, belast met Armoedebestrijding, 
Gelijke Kansen en Personen met een beperking verzocht binnen een termijn van vijf werkdagen een advies 
te verstrekken over een ontwerp van koninklijk besluit `houdende bijzondere maatregelen ter bescherming 
van de openbare instellingen voor collectieve belegging met een veranderlijk aantal rechten van deelnemingen 
tegen de gevolgen van de COVID-19-epidemie'.Het ontwerp is door de tweede kamer onderzocht 
op 6 april 2020. De kamer was samengesteld uit Pierre Vandernoot, kamervoorzitter, Patrick Ronvaux en 
Christine Horevoets, staatsraden, Sébastien Van Drooghenbroeck, assessor, en Béatrice Drapier, griffier.Het 
verslag is uitgebracht door Anne-Stéphanie Renson, adjunct-auditeur.De overeenstemming tussen 
de Franse en de Nederlandse tekst van het advies is nagezien onder toezicht van Pierre Vandernoot.Het 
advies, waarvan de tekst hierna volgt, is gegeven op 6 april 2020.Volgens artikel 84, § 
1, eerste lid, 3°,  van de wetten `op de Raad van State', gecoördineerd op 12 januari 1973, moeten in 
de adviesaanvraag in het bijzonder de redenen worden opgegeven tot staving van het spoedeisende karakter 
ervan.De motivering in de brief luidt als volgt :"De hoogdringendheid wordt gemotiveerd 
door de COVID-19-epidemie, die aanzienlijke spanningen op de financiële markten veroorzaakt, waaronder 
een forse koersval en een hoge volatiliteit. Dergelijke marktomstandigheden kunnen liquiditeitsproblemen 
veroorzaken op de markten en ernstige problemen voor de instellingen voor collectieve belegging die geconfronteerd 
worden met verzoeken tot inkoop van rechten van deelneming door hun beleggers. Een instelling voor collectieve 
belegging die geconfronteerd wordt met terugbetalingsaanvragen kan zich immers genoodzaakt zien om posities 
in haar portefeuille te liquideren teneinde de nodige liquiditeiten te verkrijgen.In de huidige 
marktomstandigheden dreigt het echter moeilijk te worden om grote posities te verkopen of dreigt de verkoopprijs 
althans weinig interessant te zijn en mogelijks zelfs lager dan de aangegeven marktprijs. Als gevolg 
hiervan dreigen beleggers die in dergelijke omstandigheden hun deelneming in de instelling voor collectieve 
belegging behouden benadeeld te worden. Het koninklijk besluit van 15 oktober 2018 heeft een aantal mechanismen 
ingevoerd waarvan de instellingen voor collectieve belegging gebruik kunnen maken om hun liquiditeit 
te behouden en om bovenvermelde problemen te vermijden. De toepassing van deze mechanismen vereist echter 
dat de statuten, het beheerreglement en het prospectus van de betrokken instellingen het gebruik ervan 
mogelijk maken, wat vaak nog niet het geval is.In deze omstandigheden wordt een tijdelijke 
versoepeling voorgesteld van deze mechanismen, zodat zij zo snel mogelijk daadwerkelijk kunnen worden 
toegepast. Bedoeling is dat de instellingen voor collectieve belegging naar Belgisch recht zo snel mogelijk 
gebruik kunnen maken van deze mechanismen gezien de huidige marktomstandigheden. Deze maatregelen zijn 
dringend, gezien de snelheid van de ontwikkelingen op de financiële markten. Bovendien is het van belang 
dat er snel maatregelen worden genomen gezien de moeilijkheden die instellingen voor collectieve belegging 
ondervinden bij het organiseren van hun algemene vergaderingen en dus bij het publiceren van hun periodieke 
verslagen. Tot slot kan de berekening van de netto-inventariswaarde van de instellingen voor collectieve 
belegging bemoeilijkt worden in geval van onbeschikbaarheid van een groot aantal personeelsleden wegens 
ziekte. Bijgevolg moeten er zo snel mogelijk maatregelen worden genomen om een instelling voor collectieve 
belegging in staat te stellen de frequentie van deze berekening te verminderen zonder dat er een statutaire 
wijziging daarvoor nodig zou zijn."Aangezien de adviesaanvraag ingediend is op basis van artikel 
84, § 1, eerste lid, 3°,  van de wetten `op de Raad van State', gecoördineerd op 12 januari 1973, 
beperkt de afdeling Wetgeving overeenkomstig artikel 84, § 3, van de voornoemde gecoördineerde 
wetten haar onderzoek tot de rechtsgrond van het ontwerp, de bevoegdheid van de steller van de handeling 
en de te vervullen voorafgaande vormvereisten.Wat die drie punten betreft, geeft het ontwerp 
aanleiding tot de volgende opmerkingen.Onderzoek van het ontwerpAanhef1. 
Artikel 108 van de Grondwet dient niet als rechtsgrond van het ontwerp vermeld te worden, aangezien de 
wetsbepalingen waarvan melding gemaakt wordt in het tweede en in het derde lid van de aanhef voldoende 
rechtsgrond opleveren voor het ontwerp.Het eerste lid van de aanhef moet weggelaten worden.2. 
De gemachtigde van de minister is het ermee eens dat het tweede lid aangevuld dient te worden met de 
vermelding van artikel 88, § 3, vierde lid, van de wet van 3 augustus 2012 `betreffende de instellingen 
voor collectieve belegging die voldoen aan de voorwaarden van Richtlijn 2009/65/EG en de instellingen 
voor belegging in schuldvorderingen' en dat het derde lid van de aanhef aangevuld dient te worden met 
de vermelding van artikel 252, § 3, derde lid, van de wet van 19 april 2014 `betreffende de alternatieve 
instellingen voor collectieve belegging en hun beheerders'.Die bepalingen bevatten immers de 
machtiging aan de Koning om de openbaarmakingstermijn van de jaarverslagen en de halfjaarlijkse verslagen 
vast te stellen en vormen bijgevolg de rechtsgrond van artikel 3.3. Hoewel in het dispositief 
van het ontwerp verwezen wordt naar de koninklijke besluiten waarvan melding gemaakt wordt in het vierde 
tot het zevende lid van de aanhef, meer bepaald omdat daarvan afgeweken wordt, worden ze niet formeel 
gewijzigd.Die koninklijke besluiten moeten dus niet in de aanhef vermeld worden. Zij kunnen 
evenwel in de aanhef opgenomen worden in de vorm van overwegingen, die dan na het lid moeten komen waarin 
naar dit advies verwezen wordt.DispositiefArtikel 11. In artikel 1, § 
1, eerste zin, zijn de woorden "Niettegenstaande enige bepaling in hun statuten of beheerreglement" redundant 
ten opzichte van artikel 1, §  2. Ze moeten dus weggelaten worden.2. Artikel 1, § 
1, tweede zin, bepaalt dat "[d]e verlaging (...) tijdelijk [is] en enkel mogelijk indien strikt noodzakelijk".Gevraagd 
naar de draagwijdte van die bepaling heeft de gemachtigde van de minister het volgende geantwoord :"A 
l'article 1er, § 1er, les mots `uniquement possible dans la 
mesure strictement nécessaire' visent à exprimer le fait que la diminution de la fréquence de calcul 
est seulement permise (a) pour autant que les problèmes opérationnels liés à l'épidémie de COVID 19 (absence 
de personnel pour cause de maladie) l'imposent et (b) uniquement aussi longtemps que ces problèmes subsistent."In 
het licht van het verstrekte antwoord blijkt dat de bepaling er enkel toe strekt de vermindering mogelijk 
te maken van de frequentie van uitvoering van aanvragen tot uitgifte of inkoop van rechten van deelneming 
dan wel compartimentswijziging in geval van operationele problemen die te wijten zijn aan het feit dat 
personeel afwezig is omwille van ziekte. De formulering van de ontworpen bepaling zou bijgevolg op dat 
punt verduidelijkt moeten worden om te voorkomen dat van die mogelijkheid gebruikgemaakt wordt in andere 
gevallen dan die waarnaar in het antwoord van de gemachtigde van de minister verwezen wordt.3. 
In de Franse tekst van paragraaf 3 dient het woord "du" vervangen te worden door de woorden "de la possibilité 
visée au".In de Nederlandse versie van dezelfde tekst dient het woord "vermeld" ingevoegd te 
worden tussen het woord "mogelijkheid" en de woorden "in paragraaf 1".4. In de Franse tekst 
van dezelfde paragraaf 3 zouden de woorden "grand tirage" in plaats van "tirage suffisant" beter overeenstemmen 
met het begrip "grote opslag" dat in de Nederlandse tekst voorkomt.Dezelfde opmerking geldt 
voor de artikelen 2, § 1, 5°  en 7°,  en 2, § 2, 4°  en 6°.Artikel 21. 
In artikel 2, § 1, 1°,  dienen de woorden "artikel 21/1, eerste lid, 5° " vervangen te worden 
door de woorden "artikel 21/1, tweede lid, 5° ".Dezelfde wijziging moet aangebracht worden 
in artikel 2, §  2, 1°.2. In artikel 2, § 1, 2°,  dienen de woorden "artikel 
117, § 4, eerste lid, 5° " vervangen te worden door de woorden "artikel 117, § 4, tweede 
lid, 5° ".3. Overeenkomstig artikel 2, § 1, 6°,  mogen de openbare instellingen voor 
collectieve belegging met een veranderlijk aantal rechten van deelneming het mechanisme bedoeld in artikel 
198/1 van het koninklijk besluit van 12 november 2012 `met betrekking tot de instellingen voor collectieve 
belegging die voldoen aan de voorwaarden van Richtlijn 2009/65/EG' enkel toepassen als op een bepaalde 
dag de negatieve schommeling van het saldo van het passief van de instelling voor collectieve belegging, 
voor die dag, een percentage overschrijdt dat zij vooraf zelf heeft vastgelegd.Op de vraag 
of het niet wenselijk zou zijn om de ontworpen bepaling aldus aan te vullen dat daarin uitdrukkelijk 
vermeld wordt dat het percentage in dat geval niet in het prospectus openbaar gemaakt moet worden, heeft 
de gemachtigde van de minister het volgende geantwoord :"Cette précision ne nous paraît pas 
nécessaire. Pour les OPCA, l'application du point IV, 5, troisième tiret, de l'annexe A de l'AR du 25 
février 2017 (= disposition sur la base de laquelle ce pourcentage doit normalement être inclus dans 
les statuts) est déjà exclue par le § 2, 2°.  Pour les OPC répondant aux conditions de la directive, 
une disposition à l'effet identique est prévue au § 1, 3°. "Hoewel artikel 2, § 
1, 3°,  meebrengt dat punt IV, 5, derde streepje, van bijlage A bij het koninklijk besluit van 12 november 
2012 niet van toepassing is ingeval gebruikgemaakt wordt van het mechanisme waarin artikel 198/1 van 
hetzelfde besluit voorziet, toch neemt dat niet weg dat in artikel 198/1 zelf ook bepaald wordt dat de 
instelling voor collectieve belegging het percentage openbaar moet maken in haar prospectus. Het voorliggende 
ontwerp voorziet er echter niet in dat dat artikel 198/1 - noodzakelijkerwijze - niet van toepassing 
wordt verklaard. Om elke verwarring te voorkomen en teneinde tegemoet te komen aan het door de steller 
van het ontwerp nagestreefde doel, zou bijgevolg uitdrukkelijk vermeld moeten worden dat de verplichting 
waarin artikel 198/1 voorziet in dit geval niet van toepassing is.Een soortgelijke opmerking 
kan geformuleerd worden wat betreft artikel 2, § 2, 5°.4. In paragraaf 2, 3°,  dienen 
de woorden "artikel 82, § 4, eerste lid, 5° " vervangen te worden door de woorden "artikel 82, 
§ 4, tweede lid, 5° ".5. De steller van het ontwerp dient zich ervan te vergewissen 
of de tweede zin van paragraaf 3 nut heeft in het licht van de eerste zin ervan en dus of het dienstig 
is die tweede zin te behouden.Artikel 3Artikel 3 voorziet in de mogelijkheid om de 
openbaarmakingstermijnen van de jaarverslagen en de halfjaarlijkse verslagen van de openbare instellingen 
voor collectieve belegging met een veranderlijk aantal rechten van deelneming te verdagen.De 
gemachtigde van de minister is het ermee eens dat de structuur van de eerste twee leden herzien moet 
worden teneinde de strekking van artikel 3 te verduidelijken. In tegenstelling tot wat men uit de huidige 
bewoordingen van het eerste lid zou kunnen afleiden, verschillen de beoogde regels voor het verdagen 
van de termijnen voor de halfjaarlijkse verslagen van die voor de jaarverslagen. De eerste twee leden 
moeten dan ook aldus herzien worden dat het eerste lid betrekking heeft op de halfjaarlijkse verslagen 
(waarvoor de termijnen met vier maanden verlengd worden) en het tweede lid op de jaarverslagen (waarvoor 
de termijnen verlengd worden als de algemene vergadering verdaagd werd en in dat geval wordt de termijn 
verlengd met de duur van de verdaging van de algemene vergadering).De griffier,B. 
DrapierDe voorzitter,P. Vandernoot22 APRIL 2020. - Koninklijk 
besluit houdende bijzondere maatregelen ter bescherming van de openbare instellingen voor collectieve 
belegging met een veranderlijk aantal rechten van deelneming tegen de gevolgen van de COVID-19-epidemieFILIP, 
Koning der Belgen,Aan allen die nu zijn en hierna wezen zullen, Onze Groet.Gelet 
op de wet van 3 augustus 2012 betreffende de instellingen voor collectieve belegging die voldoen aan 
de voorwaarden van Richtlijn 2009/65/EG en de instellingen voor belegging in schuldvorderingen, het artikel 
64, § 1, 1°,  gewijzigd bij de wet van 17 juli 2013 en de wet van 19 april 2014, het artikel 82, 
tweede lid, het artikel 86, gewijzigd bij de wet van 25 december 2016, het artikel 88, § 3, vierde 
lid, gewijzigd bij de wet van 19 april 2014 en het artikel 218, vierde lid;Gelet op de wet 
van 19 april 2014 betreffende de alternatieve instellingen voor collectieve belegging en hun beheerders, 
het artikel 229, § 1, 1°,  het artikel 245, gewijzigd bij de wet van 25 december 2016, het artikel 
249, gewijzigd bij de wet van 25 december 2016, het artikel 252, § 3, derde lid en het artikel 
330;Gelet op het advies van de Autoriteit voor Financiële Diensten en Markten, gegeven op 31 
maart 2020;Gelet op de hoogdringendheid gemotiveerd door de COVID-19-epidemie, die aanzienlijke 
spanningen op de financiële markten veroorzaakt, waaronder een forse koersval en een hoge volatiliteit;Overwegende 
het feit dat dergelijke marktomstandigheden liquiditeitsproblemen kunnen veroorzaken op de markten en 
ernstige problemen voor de instellingen voor collectieve belegging die geconfronteerd worden met verzoeken 
tot inkoop van rechten van deelneming door hun beleggers. Een instelling voor collectieve belegging die 
geconfronteerd wordt met terugbetalingsaanvragen kan zich immers genoodzaakt zien om posities in haar 
portefeuille te liquideren teneinde de nodige liquiditeiten te verkrijgen. In de huidige marktomstandigheden 
dreigt het echter moeilijk te worden om grote posities te verkopen of dreigt de verkoopprijs althans 
weinig interessant te zijn en mogelijks zelfs lager dan de aangegeven marktprijs. Als gevolg hiervan 
dreigen beleggers die in dergelijke omstandigheden hun deelneming in de instelling voor collectieve belegging 
behouden, benadeeld te worden. Het koninklijk besluit van 15 oktober 2018 heeft een aantal mechanismen 
ingevoerd waarvan de instellingen voor collectieve belegging gebruik kunnen maken om hun liquiditeit 
te behouden en om bovenvermelde problemen te vermijden. De toepassing van deze mechanismen vereist echter 
dat de statuten, het beheerreglement en het prospectus van de betrokken instellingen het gebruik ervan 
mogelijk maken, wat vaak nog niet het geval is. In deze omstandigheden wordt een tijdelijke versoepeling 
voorgesteld van deze mechanismen, zodat zij zo snel mogelijk daadwerkelijk kunnen worden toegepast. Bedoeling 
is dat de instellingen voor collectieve belegging naar Belgisch recht zo snel mogelijk gebruik kunnen 
maken van deze mechanismen gezien de huidige marktomstandigheden. Deze maatregelen zijn dringend, gezien 
de snelheid van de ontwikkelingen op de financiële markten. Bovendien is het van belang dat er snel maatregelen 
worden genomen gezien de moeilijkheden die instellingen voor collectieve belegging ondervinden bij het 
organiseren van hun algemene vergaderingen en dus bij het publiceren van hun periodieke verslagen. Tot 
slot kan de berekening van de netto-inventariswaarde van de instellingen voor collectieve belegging bemoeilijkt 
worden in geval van onbeschikbaarheid van een groot aantal personeelsleden wegens ziekte. Bijgevolg moeten 
er zo snel mogelijk maatregelen worden genomen om een instelling voor collectieve belegging in staat 
te stellen de frequentie van deze berekening te verminderen zonder dat er een statutaire wijziging daarvoor 
nodig zou zijn;Gelet op advies 67.191/2 van de Raad van State, gegeven op 6 april 2020, met 
toepassing van artikel 84, § 1, eerste lid, 3°,  van de wetten op de Raad van State, gecoördineerd 
op 12 januari 1973;Overwegende het koninklijk besluit van 10 november 2006 op de boekhouding, 
de jaarrekening en de periodieke verslagen van bepaalde openbare instellingen voor collectieve belegging 
met een veranderlijk aantal rechten van deelneming;Overwegende het koninklijk besluit van 12 
november 2012 met betrekking tot beheervennootschappen van instellingen voor collectieve belegging die 
voldoen aan de voorwaarden van Richtlijn 2009/65/EG;Overwegende het koninklijk besluit van 
12 november 2012 met betrekking tot de instellingen voor collectieve belegging die voldoen aan de voorwaarden 
van Richtlijn 2009/65/EG;Overwegende het koninklijk besluit van 25 februari 2017 met betrekking 
tot bepaalde openbare alternatieve instellingen voor collectieve belegging en hun beheervennootschappen, 
en houdende diverse bepalingen;Op de voordracht van de Minister van Financiën en de Minister 
van Economie,Hebben Wij besloten en besluiten Wij :Artikel 1.  § 1. Onverminderd 
artikel 189, § 1 van het koninklijk besluit van 12 november 2012 met betrekking tot de instellingen 
voor collectieve belegging die voldoen aan de voorwaarden van Richtlijn 2009/65/EG en artikel 138, § 
1 van het koninklijk besluit van 25 februari 2017 met betrekking tot bepaalde openbare alternatieve instellingen 
voor collectieve belegging en hun beheervennootschappen, mogen instellingen voor collectieve belegging 
de frequentie verminderen van uitvoering van aanvragen tot uitgifte of inkoop van rechten van deelneming 
dan wel compartimentswijziging en van de berekening van de netto-inventariswaarde van de rechten van 
deelneming.De vermindering is tijdelijk en enkel mogelijk indien strikt noodzakelijk omwille 
van de afwezigheid door ziekte, wegens de COVID-19-epidemie, van het nodige personeel om de netto-inventariswaarde 
van de rechten van deelneming te kunnen berekenen volgens de vastgelegde frequentie.§ 
2. Dit artikel is van toepassing niettegenstaande enige bepaling in de statuten, het beheerreglement, 
het prospectus of de essentiële beleggersinformatie van de betrokken instelling voor collectieve belegging.§ 
3. Als een instelling voor collectieve belegging gebruik maakt van de mogelijkheid vermeld in paragraaf 
1, maakt zij de nieuwe uitvoeringsfrequentie bekend op haar website of op die van de beheervennootschap, 
alsook in twee dagbladen die landelijk of in grote oplage worden verspreid, of via enig ander gelijkwaardig 
communicatiemiddel dat is goedgekeurd door de FSMA.§ 4. Dit artikel is van toepassing 
tot 31 juli 2020.Art. 2.  § 1. De volgende bepalingen zijn van toepassing op de instellingen 
voor collectieve belegging die voldoen aan de voorwaarden van Richtlijn 2009/65/EG :1°  artikel 
21/1, tweede lid, 5°  van het koninklijk besluit van 10 november 2006 op de boekhouding, de jaarrekening 
en de periodieke verslagen van bepaalde openbare instellingen voor collectieve belegging met een veranderlijk 
aantal rechten van deelneming, en punt IV, 3.1/1 van bijlage A van het koninklijk besluit van 12 november 
2012 met betrekking tot de instellingen voor collectieve belegging die voldoen aan de voorwaarden van 
Richtlijn 2009/65/EG zijn niet van toepassing;2°  artikel 117, § 4, tweede lid, 5°  
en punt III, 4.4 van bijlage A van het koninklijk besluit van 12 november 2012 met betrekking tot de 
instellingen voor collectieve belegging die voldoen aan de voorwaarden van Richtlijn 2009/65/EG zijn 
niet van toepassing;3°  de artikelen 26/1 en 130, § 3, punt IV, 5, derde streepje van 
bijlage A en punt 10 van bijlage C van het koninklijk besluit van 12 november 2012 met betrekking tot 
de instellingen voor collectieve belegging die voldoen aan de voorwaarden van Richtlijn 2009/65/EG zijn 
niet van toepassing wat het mechanisme betreft als bedoeld in artikel 198/1 van hetzelfde besluit;4° 
 de artikelen 12, § 3 en 26/1 van het koninklijk besluit van 12 november 2012 met betrekking tot 
beheervennootschappen van instellingen voor collectieve belegging die voldoen aan de voorwaarden van 
Richtlijn 2009/65/EG zijn niet van toepassing wat het mechanisme betreft als bedoeld in artikel 198/1 
van het koninklijk besluit van 12 november 2012 met betrekking tot de instellingen voor collectieve belegging 
die voldoen aan de voorwaarden van Richtlijn 2009/65/EG;5°  uiterlijk de eerste keer dat gebruik 
wordt gemaakt van het mechanisme als bedoeld in artikel 21/1 van het koninklijk besluit van 10 november 
2006 op de boekhouding, de jaarrekening en de periodieke verslagen van bepaalde openbare instellingen 
voor collectieve belegging met een veranderlijk aantal rechten van deelneming, of van het mechanisme 
als bedoeld in artikel 117, § 4 van het koninklijk besluit van 12 november 2012 met betrekking 
tot de instellingen voor collectieve belegging die voldoen aan de voorwaarden van Richtlijn 2009/65/EG, 
moet een bericht worden gepubliceerd op de website van de instelling voor collectieve belegging of op 
die van de beheervennootschap, alsook in twee dagbladen die landelijk of in grote oplage worden verspreid, 
of via enig ander gelijkwaardig communicatiemiddel dat is goedgekeurd door de FSMA. De informatie bedoeld 
in de punten III, 4.4 en IV, 3.1/1 van bijlage A van het koninklijk besluit van 12 november 2012 met 
betrekking tot de instellingen voor collectieve belegging die voldoen aan de voorwaarden van Richtlijn 
2009/65/EG wordt in ieder geval opgenomen in dit bericht;6°  een instelling voor collectieve 
belegging mag het mechanisme als bedoeld in artikel 198/1 van het koninklijk besluit van 12 november 
2012 met betrekking tot de instellingen voor collectieve belegging die voldoen aan de voorwaarden van 
Richtlijn 2009/65/EG enkel toepassen als op een bepaalde dag de negatieve schommeling van het saldo van 
haar passief, voor die dag, een percentage overschrijdt dat zij vooraf heeft vastgelegd. Dit percentage 
moet niet in het prospectus gepubliceerd worden;7°  als in het prospectus niet is aangegeven 
op welke plaats schorsingen van de netto-inventariswaarde moeten worden bekendgemaakt, moet dit, indien 
gebruik wordt gemaakt van het mechanisme als bedoeld in artikel 198/1 van het koninklijk besluit van 
12 november 2012 met betrekking tot de instellingen voor collectieve belegging die voldoen aan de voorwaarden 
van Richtlijn 2009/65/EG, worden bekendgemaakt op de website van de instelling voor collectieve belegging 
of op die van haar beheervennootschap, alsook in twee dagbladen die landelijk of in grote oplage worden 
verspreid, of via enig ander gelijkwaardig communicatiemiddel dat is goedgekeurd door de FSMA.§ 
2. De volgende bepalingen zijn van toepassing op openbare AICB's met een veranderlijk aantal rechten 
van deelneming :1°  artikel 21/1, tweede lid, 5°  van het koninklijk besluit van 10 november 
2006 op de boekhouding, de jaarrekening en de periodieke verslagen van bepaalde openbare instellingen 
voor collectieve belegging met een veranderlijk aantal rechten van deelneming, en punt IV, 3.1/1 van 
bijlage A van het koninklijk besluit van 25 februari 2017 met betrekking tot bepaalde openbare alternatieve 
instellingen voor collectieve belegging en hun beheervennootschappen zijn niet van toepassing;2° 
 de artikelen 18/1, 91/1, punt IV, 5, derde streepje van bijlage A en punt 10 van bijlage C van het voormelde 
koninklijk besluit van 25 februari 2017 zijn niet van toepassing wat het mechanisme betreft als bedoeld 
in artikel 147/1 van hetzelfde besluit;3°  artikel 82, § 4, tweede lid, 5°  en punt 
III, 4.4 van bijlage A van het voormelde koninklijk besluit zijn niet van toepassing;4°  uiterlijk 
de eerste keer dat gebruik wordt gemaakt van het mechanisme als bedoeld in artikel 21/1 van het koninklijk 
besluit van 10 november 2006 op de boekhouding, de jaarrekening en de periodieke verslagen van bepaalde 
openbare instellingen voor collectieve belegging met een veranderlijk aantal rechten van deelneming, 
of van het mechanisme als bedoeld in artikel 82, § 4 van het voormelde koninklijk besluit van 
25 februari 2017 moet een bericht worden gepubliceerd op de website van de AICB of op die van de beheervennootschap, 
alsook in twee dagbladen die landelijk of in grote oplage worden verspreid, of via enig ander gelijkwaardig 
communicatiemiddel dat is goedgekeurd door de FSMA. De informatie bedoeld in de punten III, 4.4 en IV, 
3.1/1 van bijlage A van het voormelde koninklijk besluit van 25 februari 2017 wordt in ieder geval opgenomen 
in dit bericht;5°  een AICB mag het mechanisme als bedoeld in artikel 147/1 van het voormelde 
koninklijk besluit van 25 februari 2017 enkel toepassen als op een bepaalde dag de negatieve schommeling 
van het saldo van haar passief, voor die dag, een percentage overschrijdt dat zij vooraf heeft vastgelegd. 
Dit percentage moet niet gepubliceerd worden in het prospectus;6°  als in het prospectus niet 
is aangegeven op welke plaats schorsingen van de netto-inventariswaarde moeten worden bekendgemaakt, 
moet dit, indien gebruik wordt gemaakt van het mechanisme als bedoeld in artikel 147/1 van het voormelde 
koninklijk besluit van 25 februari 2017, worden bekendgemaakt op de website van de AICB of op die van 
haar beheervennootschap, alsook in twee dagbladen die landelijk of in grote oplage worden verspreid, 
of via enig ander gelijkwaardig communicatiemiddel dat is goedgekeurd door de FSMA.§ 
3. Buiten de regels die zijn vastgelegd door dit artikel, worden het prospectus, de essentiële beleggersinformatie, 
de statuten of het beheerreglement van de instellingen voor collectieve belegging als bedoeld in dit 
artikel geacht geen enkele bepaling te bevatten die op welke wijze ook het gebruik van de voormelde mechanismen 
verbiedt, beperkt of aan banden legt. De bepalingen van dit artikel zijn van toepassing, niettegenstaande 
enige bepaling in de statuten, het beheerreglement, het prospectus en de essentiële beleggersinformatie.§ 
4. Dit artikel is van toepassing tot 31 juli 2020.Art. 3. De termijnen die respectievelijk 
worden bedoeld in1°  artikel 207, eerste en tweede lid van het koninklijk besluit van 12 november 
2012 met betrekking tot de instellingen voor collectieve belegging die voldoen aan de voorwaarden van 
Richtlijn 2009/65/EG,2°  artikel 156, eerste en tweede lid van het koninklijk besluit van 25 
februari 2017 met betrekking tot bepaalde openbare alternatieve instellingen voor collectieve belegging 
en hun beheervennootschappen,3°  artikel 32, § 1 van het koninklijk besluit van 10 november 
2006 op de boekhouding, de jaarrekening en de periodieke verslagen van bepaalde openbare instellingen 
voor collectieve belegging met een veranderlijk aantal rechten van deelneming,worden verlengd 
:1°  met tien weken voor het halfjaarlijks verslag;2°  met dezelfde duur als het 
uitstel van de algemene vergadering, met een maximum van tien weken, voor het jaarverslag.Dit 
artikel geldt voor elke termijn die uiterlijk 30 april 2020 is ingegaan.Art. 4. Dit besluit 
treedt in werking de dag dat het wordt bekendgemaakt in het Belgisch Staatsblad.Art. 5. De 
minister bevoegd voor Financiën en de minister bevoegd voor Economie zijn, ieder wat hem betreft, belast 
met de uitvoering van dit besluit.Brussel, 22 april 2020.FILIPVan Koningswege 
:De Minister van Financiën,A DE CROODe Minister van Economie,N. 
MUYLLE