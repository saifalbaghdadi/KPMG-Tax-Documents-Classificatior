Publicatie : 2020-12-11Numac : 2020010460
BRUSSELS HOOFDSTEDELIJK GEWEST 
 11 DECEMBER 2020. - Besluit van de Minister-President van het Brussels Hoofdstedelijk Gewest houdende verlenging van het besluit van 26 oktober 2020 tot bepaling van bijkomende maatregelen naast degene die bepaald zijn door de minister van Binnenlandse Zaken om de verspreiding van het coronavirus COVID-19 te beperken 
De Minister-President van het Brussels Hoofdstedelijk Gewest,Gelet op 
artikel 166, § 2 van de Grondwet;Gelet op artikel 48 van de bijzondere wet van 12 januari 
1989 met betrekking tot de Brusselse instellingen, zoals gewijzigd bij de wet van 6 januari 2014;Gelet 
op artikel 11 van de wet van 5 augustus 1992 op het politieambt, zoals vervangen door de wet van 7 december 
1998;Gelet op artikel 128 van de provinciewet;Gelet op artikel 4, § 2quater, 
1°  van de wet van 26 juli 1971 houdende organisatie van de agglomeraties en de federaties van gemeenten, 
zoals gewijzigd door de wet van 6 januari 2014;Gelet op het ministerieel besluit van 13 maart 
2020 houdende de afkondiging van de federale fase betreffende de coördinatie en het beheer van de crisis 
coronavirus COVID-19;Gelet op het advies 2.3 (82) van Celeval dat de zes gulden regels omschrijft 
die moeten worden toegepast in de verschillende stadia van de COVID-19 pandemie;Gelet op de 
nota van de gezondheidsexperts die op 23 oktober 2020 gericht werd aan het Overlegcomité, en op de nota 
die op 24 oktober 2020 door de gezondheidsexperts van de Gemeenschappelijke Gemeenschapscommissie werd 
opgemaakt ter attentie van de provinciale crisiscel;Gelet op de vergadering van de provinciale 
Crisiscel uitgebreid met de Burgemeesters en de diensten van het Verenigd College, die op 24 oktober 
2020 plaatsvond;Gelet op het besluit van de Minister-President van het Brussels Hoofdstedelijk 
Gewest van 26 oktober 2020 tot bepaling van bijkomende maatregelen naast degene die bepaald zijn door 
de minister van Binnenlandse Zaken om de verspreiding van het coronavirus COVID-19 te beperken, zoals 
gewijzigd door het besluit van 3 november 2020;Gelet op het ministerieel besluit van 28 oktober 
2020 houdende dringende maatregelen om de verspreiding van het coronavirus COVID-19 te beperken, zoals 
gewijzigd door de ministeriële besluiten van 1 en 28 november 2020;Gelet op 
de vergadering van de Gewestelijke Veiligheidsraad van 1 december 2020;Gelet op de epidemiologische 
rapporten opgesteld door Sciensano; Gelet op het voorafgaande overleg met het nationaal Crisiscentrum 
en de coronacommissaris die door de federale staat is aangesteld voor de beheersing van de COVID-19-crisis;Gelet 
op het voorzorgsbeginsel in het kader van het beheer van een internationale gezondheidscrisis;Gelet 
op de dringendheid en het gezondheidsrisico dat de ontwikkeling en de verspreiding van het coronavirus 
COVID-19 voor de bevolking op het grondgebied van het Brussels Gewest met zich meebrengen;Overwegende 
dat ons land sinds 13 oktober 2020 op nationaal niveau in alarmniveau 4 (zeer hoge alertheid) zit;Overwegende 
dat het dagelijks gemiddelde van nieuwe besmettingen met het coronavirus COVID-19 in België over de laatste 
zeven dagen is gestegen tot 2.163 bevestigde positieve gevallen op 6 december 2020;Overwegende 
dat deze evolutie tot gevolg heeft dat de bezettingsgraad van de ziekenhuizen, in het bijzonder van de 
diensten van de intensieve zorg, kritiek blijft; dat op 6 december 2020 in totaal 3.213 patiënten waren 
opgenomen in de Belgische ziekenhuizen; dat op diezelfde datum in totaal 739 patiënten waren opgenomen 
op de diensten van de intensieve zorg; dat de druk op de ziekenhuizen en op de continuïteit van de niet-COVID-19-zorg 
nog zeer hoog blijft en dat dit een aanzienlijk effect kan hebben op de volksgezondheid; dat de ziekenhuizen 
blijven kampen met personeelsuitval wegens ziekte en dat dit leidt tot een tekort aan personeel in de 
zorgsector; dat de opvang van patiënten op het grondgebied onder druk blijft staanOverwegende 
dat de epidemiologische situatie nog steeds zeer ernstig en precair is; dat de incidentie nog 278 op 
100.000 inwoners bedraagt; dat de druk op de ziekenhuizen en andere zorgverleners hoog blijft; dat een 
verdere daling van de cijfers noodzakelijk is om uit deze gevaarlijke epidemiologische situatie te geraken; 
dat verregaande en ingrijpende maatregelen noodzakelijk blijven om de situatie onder controle te houden;Overwegende 
dat ook de situatie in het Brussels Hoofdstedelijk Gewest zorgwekkend blijft en vereist om de bijkomende 
maatregelen naast degene die al bepaald zijn door de minister van Binnenlandse Zaken, te behouden;Dat 
uit de rapporten van Sciensano blijkt dat het Brussels Hoofdstedelijk Gewest bijvoorbeeld nog altijd 
het gewest met het grootste aantal ziekenhuisopnames van covid-19-patiënten is;Overwegende 
dat hoewel begin december een lichte daling van het aantal besmettingen werd vastgesteld, die trend sinds 
enkele dagen blijkt te stagneren en er zich sinds 8 december zelfs opnieuw een stijging aftekent;Overwegende 
dat iedere versoepelingsmaatregel gekoppeld moet worden aan de voorwaarde dat gedurende drie weken een 
stabiele verbetering van de gezondheidssituatie wordt vastgesteld; dat die vaststelling nog niet gemaakt 
kan worden;Overwegende dat moet worden verzekerd dat een dalende trend aangehouden blijft en 
dat de inspanningen die door de gehele bevolking en alle getroffen sectoren, waaronder de economische 
en de zorgsector, zijn verricht, niet teniet worden gedaan; dat enkel zeer strikte maatregelen ervoor 
kunnen zorgen dat de situatie opnieuw onder controle komt;Overwegende dat in artikel 27, § 
1, tweede lid van het ministerieel besluit van 28 oktober 2020 houdende dringende maatregelen om de verspreiding 
van het coronavirus COVID-19 te beperken bepaald is dat "wanneer de burgemeester of de gouverneur door 
het gezondheidsorganisme van de betrokken gefedereerde entiteit wordt ingelicht over een plaatselijke 
toename van de epidemie op diens grondgebied, of wanneer hij dit vaststelt, hij bijkomende maatregelen 
moet nemen vereist door de situatie"; Dat de lokale overheden bijgevolg de mogelijkheid behouden 
om, naast de maatregelen die al door de federale overheid zijn uitgevaardigd, omwille van de bijzondere 
gezondheidssituatie op hun grondgebied bijkomende maatregelen goed te keuren;Overwegende de 
heropening van de niet-essentiële winkels;Dat de eindejaarsperiode aanleiding geeft tot drukker 
bezochte winkels;Dat om een grote concentratie van klanten in de winkels te vermijden, voorgesteld 
wordt om de openingsuren ervan te verlengen waardoor de toestroom van klanten kan worden gespreid; dat 
daarom voorgesteld wordt om gedurende een beperkte periode tot en met 31 december 2020 "de voedingswinkels 
en alle andere handelszaken te laten sluiten om 21.00 uur";Overwegende dat het in het licht 
van de maatregelen die door de minister van Binnenlandse Zaken zijn genomen, gerechtvaardigd is om de 
maatregelen te verlengen tot 15 januari 2021; dat de nationale maatregelen om het virus te bestrijden 
van toepassing zijn tot 15 januari aanstaande, de dag waarop de gezondheidssituatie en de relevantie 
van de genomen maatregelen opnieuw zullen worden onderzocht; dat het aangewezen is om voor onderhavige 
maatregel diezelfde deadline aan te houden,Besluit :Artikel 1. Artikel 10 van het 
besluit van 26 oktober 2020 tot bepaling van bijkomende maatregelen naast degene die bepaald zijn door 
de minister van Binnenlandse Zaken om de verspreiding van het coronavirus COVID-19 te beperken, gewijzigd 
door het besluit van 3 november 2020, wordt aangevuld met een tweede lid dat luidt als volgt :"In 
afwijking van het eerste lid en tot en met 31 december 2020 sluiten de voedingswinkels en alle andere 
handelszaken om 21.00 uur".Art. 2.  Artikel 16 van datzelfde besluit wordt vervangen als volgt 
:"De maatregelen opgelegd door dit besluit gelden tot en met 15 januari 2021."Art. 
3.  Dit besluit treedt in werking de dag waarop het in het Belgisch Staatsblad wordt bekendgemaakt.Art. 
4.  Overeenkomstig artikel 14 van de gecoördineerde wetten op de Raad van State kan een beroep tot nietigverklaring 
van dit besluit worden ingediend bij de afdeling administratie van de Raad van State wegens schending 
van hetzij substantiële, hetzij op straffe van nietigheid voorgeschreven vormen, overschrijding of afwending 
van macht. Het verzoek tot nietigverklaring moet, op straffe van onontvankelijkheid, worden ingediend 
binnen de 60 dagen na de bekendmaking in het Belgisch Staatsblad. Het verzoekschrift wordt ofwel per 
post aangetekend verzonden naar de griffie van de Raad van State, Wetenschapsstraat 33, te 1040 Brussel, 
ofwel wordt het ingediend volgens de elektronische procedure met behulp van de identiteitskaart op de 
beveiligde website van de Raad van State http://eproadmin.raadvst-consetat.be. Er kan tevens een vordering 
tot schorsing van het besluit worden ingediend, conform de bepalingen van het koninklijk besluit van 
5 december 1991 tot bepaling van de rechtspleging in kort geding voor de Raad van State.Brussel, 
11 december 2020.De Minister-President van het Brussels Hoofdstedelijk Gewest, R. 
VERVOORT