Publicatie : 2021-05-20Numac : 2021020954
WAALSE OVERHEIDSDIENST 
 19 MAART 2021. - Besluit van de Waalse Regering houdende een derde golf van ondersteunings- programma's voor toeristische bezienswaardigheden in het kader van de gezondheidscrisis COVID-19 
 De Waalse 
Regering,Gelet op het decreet van 18 december 2020 houdende de algemene uitgavenbegroting van 
het Waalse Gewest voor het begrotingsjaar 2021, artikel 51;Gelet op het rapport van 12 februari 
2021, opgesteld overeenkomstig artikel 3, 2°,  van het decreet van 11 april 2014 houdende uitvoering 
van de resoluties van de Vrouwenconferentie van de Verenigde Naties die in september 1995 in Peking heeft 
plaatsgehad en tot integratie van de genderdimensie in het geheel van de gewestelijke beleidslijnen;Gelet 
op het advies van de Inspectie van Financiën, gegeven op 19 februari 2021 en 17 maart 2021; Gelet 
op de instemming van de Minister van Begroting, gegeven op 23 februari 2021;Gelet op de dringende 
noodzakelijkheid, gemotiveerd door het feit dat de maatregelen van de federale overheid ter beperking 
van de verspreiding van het coronavirus COVID-19 de contingentering of de opschorting inhouden van sommige 
activiteiten met een cultureel, sociaal, feestelijk, folkloristisch, sportief, toeristisch en recreatief 
karakter evenals de contingentering of de sluiting voor het publiek van de toeristische operatoren;Dat 
de toeristische operatoren waarvan de activiteiten werden geschorst, beperkt of afgelast, nog steeds 
te maken hebben met kosten voor het onderhoud van hun infrastructuur of met uitgaven die werden gemaakt 
vóór de maatregelen die de federale overheid heeft genomen om de verspreiding van het coronavirus COVID-19 
te beperken; Dat ze te maken hebben met het uitblijven van ontvangsten, waardoor het kasgeld 
vermindert en er een gebrek aan liquide middelen ontstaat; Dat de stakingen van betalingen 
aan de schuldeisers van de toeristische operatoren en aanverwante gevolgen dreigen voor te komen, met 
eventueel ondraaglijke gevolgen op economisch vlak;Dat bijgevolg dringende maatregelen aangenomen 
dienen te worden ten gunste van de toeristische operatoren om hun leefbaarheid te ondersteunen en te 
voorkomen dat er een massaal domino-effect op de Waalse economie ontstaat;Dat het van belang 
is om dergelijke steun zo snel mogelijk te kunnen betalen en dat de dringende noodzakelijkheid daarom 
gerechtvaardigd is;Gelet op advies nr. 68.908/4 van de Raad van State, gegeven op 2 maart 2021, 
overeenkomstig artikel 84, § 1, eerste lid, 3°,  van de wetten op de Raad van State, gecoördineerd 
op 12 januari 1973;Overwegende dat in artikel 51 van het decreet van 18 december 2020 houdende 
de algemene uitgavenbegroting van het Waalse Gewest voor het begrotingsjaar 2021 het beginsel is vastgelegd 
dat binnen de perken van de desbetreffende basisallocaties toelagen mogen worden toegekend, met inbegrip 
van de met de Europese fondsen medegefinancierde tegemoetkomingen;Dat de regeling van artikel 
51 specifiek verwijst naar de toelagen betreffende de uitvoering van de beslissingen van de Regering 
ter ondersteuning van de toeristische sector in het kader van de crisis ten gevolge van COVID-19 via 
het Commissariaat-generaal voor Toerisme; Gelet op de gecombineerde lezing van artikelen 20 
en 78 van de bijzondere wet van 8 augustus 1980 tot hervorming der instellingen die een algemene uitvoeringsbevoegdheid 
van decreten aan de Waalse Regering verleent; Dat het, zoals vastgesteld in de rechtspraak 
van het Hof van Cassatie, aangewezen is zich tot de geest van de wet te wenden om deze algemene uitvoeringsbevoegdheid 
te kunnen inschatten;Dat in casu de context van het decreet van 18 december 2000 houdende de 
algemene uitgavenbegroting van het Waalse Gewest voor het begrotingsjaar 2021 ondubbelzinnig is in die 
zin dat het met name erop gericht is steun te verlenen aan ondernemingen, en met name aan de toeristische 
operatoren, die in moeilijkheden verkeren als gevolg van maatregelen in het kader van de strijd tegen 
COVID-19;Gelet op het Waalse Wetboek voor Toerisme;Gelet op de mededeling van de 
Europese Commissie van 19 maart 2020 betreffende de tijdelijke kaderregeling inzake staatssteun ter ondersteuning 
van de economie vanwege de huidige COVID-19-uitbraak, punt 22;Op de voordracht van de Minister 
belast met Toerisme;Na beraadslaging,Besluit : HOOFDSTUK I. - Steun voor 
de toeristische bezienswaardigheden toegelaten door het Commissariaat-generaal voor Toerisme voor de 
onderhoudskosten van hun infrastructuur tijdens de periode van verplichte sluiting voor het publiek als 
gevolg van de maatregelen van de Federale Overheid om de verspreiding van het coronavirus COVID-19 te 
beperkenArtikel 1.  § 1. Binnen de perken van de beschikbare begrotingskredieten kent 
het Commissariaat-generaal voor Toerisme steun toe aan de toeristische bezienswaardigheden bedoeld in 
artikel 1.D, 5°  van het Waals Toerismewetboek, die krachtens artikelen 110.D en volgende van het Waals 
Toerismewetboek op de datum van inwerkingtreding van dit besluit toegelaten zijn, voor de onderhoudskosten 
van hun infrastructuur in de periode waarin zij verplicht voor het publiek gesloten zijn als gevolg van 
de maatregelen van de federale overheid om de verspreiding van het coronavirus COVID-19 te beperken. 
§ 2. De in paragraaf 1 bedoelde steun wordt toegekend wanneer de toeristische bezienswaardigheid 
wordt toegelaten krachtens artikelen 110.D. en volgende van het Waals Toerismewetboek op de datum van 
inwerkingtreding van dit besluit. § 3. Het bedrag van de in paragraaf 1 bedoelde steun 
wordt berekend volgens de formule "PT x EI x JF" waarbij:1°  PT overeenstemt met het daggemiddelde 
van het aantal bezoeken over het kalenderjaar 2019, en het toeristisch gewicht van de toeristische bezienswaardigheid 
vertegenwoordigt. Het daggemiddelde wordt bekomen door het totaalaantal bezoeken over het kalenderjaar 
2019 te delen door 365. Het aantal bezoeken over het kalenderjaar 2019 wordt vastgesteld onder verwijzing 
naar de informatie die de toeristische bezienswaardigheden medegedeeld hebben aan het Commissariaat-generaal 
voor Toerisme voor het jaar 2019, ter uitvoering van artikel 131, 11°,  van het Waals Toerismewetboek;2° 
 EI overeenstemt met 1,25 €, beschouwd als het forfaitair deel van de prijs van het betalende inkomticket 
dat de onderhoudskosten van de infrastructuren dekt;3°  JF overeenstemt met het aantal kalenderdagen 
van verplichte sluiting van de toeristische bezienswaardigheid tussen 1 januari 2021 en 31 maart 2021, 
met een maximum van 90.Het bedrag van de steun bedoeld in paragraaf 1 mag niet lager dan 1.000 
€ en niet hoger dan 200.000 € per toeristische bezienswaardigheid zijn.Art. 2. Geen 
enkele in artikel 1 bedoelde toeristische bezienswaardigheid mag de bij dit besluit toegekende steun 
cumuleren met een compenserende vergoeding toegekend bij het besluit van 19 februari 2021 betreffende 
de toekenning van een bijkomende tegemoetkoming ten gunste van de inrichtingen die per beslissing zijn 
gesloten in het kader van de crisis in verband met het coronavirus COVID-19.HOOFDSTUK II. - 
Modaliteiten voor de toekenning van de in hoofdstuk 1 bedoelde steunArt. 3. De aanvraag tot 
toekenning van de steun bedoeld in hoofdstuk 1 wordt ingediend met behulp van het vooraf ingevulde formulier 
dat aan de begunstigde wordt toegezonden. Genoemde aanvraag wordt per post of per elektronische post 
naar het Commissariaat-generaal voor Toerisme gestuurd op de in de formulieren aangegeven adressen.Enkel 
de aanvragen die uiterlijk drie weken na de datum van inwerkingtreding van dit besluit worden ingediend, 
zijn ontvankelijk. In het geval van een post moet de aanvraag, geadresseerd in de vorm en op 
de wijze als voorzien in het formulier, vóór die datum worden ingediend, waarbij het poststempel geldt 
als bewijs van verzending. In het geval van een aanvraag per elektronische post, geadresseerd 
op de wijze en in de vorm zoals voorgeschreven in het formulier, is de datum van verzending van de elektronische 
post de datum van indiening van de aanvraag. Indien de door de begunstigde op het formulier 
ingevulde informatie onvolledig, onleesbaar of onregelmatig is, kan de aanvraag door het Commissariaat-generaal 
voor Toerisme als onontvankelijk worden beschouwd.HOOFDSTUK III. - SlotbepalingenArt. 
4. Dit besluit treedt in werking de dag waarop het in het Belgisch Staatsblad bekendgemaakt wordt.Art. 
5. De Minister bevoegd voor Toerisme is belast met de uitvoering van dit besluit.Namen, 19 
maart 2021.Voor de Regering:De Minister-President,E. DI RUPODe 
Minister van Ambtenarenzaken, Informatica, Administratieve Vereenvoudiging, belast met Kinderbijslag, 
Toerisme, Erfgoed en Verkeersveiligheid,V. DE BUE