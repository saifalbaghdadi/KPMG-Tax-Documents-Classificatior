Publicatie : 2021-03-31Numac : 2021041047
FEDERALE OVERHEIDSDIENST JUSTITIE 
 29 MAART 2021. - Ministerieel besluit houdende beslissing inzake de verlenging van de maatregel van de onderbreking van de strafuitvoering "COVID-19" in uitvoering van artikel 66, § 2, van de wet van 20 december 2020 houdende diverse tijdelijke en structurele bepalingen inzake justitie in het kader van de strijd tegen de verspreiding van COVID-19 
De Minister van Justitie,Gelet op 
de wet van 20 december 2020 houdende diverse tijdelijke en structurele bepalingen inzake justitie in 
het kader van de strijd tegen de verspreiding van COVID-19, artikel 66, § 2;Gelet op 
het koninklijk besluit van 29 mars 2021 tot verlenging van sommige maatregelen genomen bij wetten van 
20 december 2020 houdende diverse tijdelijke en structurele bepalingen inzake justitie in het kader van 
de strijd tegen de verspreiding van het coronavirus COVID-19, van 30 april 2020 houdende diverse bepalingen 
inzake justitie en het notariaat in het kader van de strijd tegen de verspreiding van het coronavirus 
COVID-19 en van 20 mei 2020 houdende diverse bepalingen inzake justitie in het kader van de strijd tegen 
de verspreiding van het coronavirus COVID-19; Gelet op de wetten op de Raad van State, gecoördineerd 
op 12 januari 1973, artikel 3, § 1, eerste lid;Gelet op de dringende noodzakelijkheid, 
die niet toelaat te wachten op het advies van de afdeling wetgeving van de Raad van State binnen een 
verkorte termijn van vijf dagen, gemotiveerd door het feit dat dit ministerieel besluit gepubliceerd 
dient te worden voordat de geldigheidsduur van de lopende, al dan niet reeds een eerste maal verlengde 
onderbrekingen van de strafuitvoering "COVID-19" verstrijkt en op een ogenblik dat zowel de betrokken 
veroordeelden als de penitentiaire administratie toelaat om hiervoor de nodige praktische schikkingen 
te nemen; dat immers hoe dan ook moet vermeden worden dat de veroordeelden die momenteel de maatregel 
van onderbreking van de strafuitvoering "COVID-19" genieten voor korte tijd moeten worden opgesloten 
enkel omdat er niet tijdig zekerheid wordt verschaft over de verlenging van de maatregel; dat daarmee 
de finaliteit zelf van de maatregel in het gedrang zou worden gebracht;Overwegende dat de huidige 
cijfers van de diverse coronaparameters (besmettingen, ziekenhuisopnames en overlijdens) geen substantiële 
versoepelingen toelaten voor de vrije samenleving, mede gezien het gevaar van de meer besmettelijke varianten 
van het virus; dat er, integendeel, in het licht van de snel oplopende besmettingscijfers mogelijk opnieuw 
verstrengingen aan de orde zijn;Overwegende dat er recent ook in diverse gevangenissen hoge 
besmettingscijfers werden vastgesteld;Overwegende dat de vaccinatie binnen de gevangenissen 
nog moet opstarten en heel wellicht niet voor eind juni 2021 zal afgerond zijn;Overwegende 
dat de maatregel derhalve noodzakelijk blijft om de concentratie van de gevangenisbevolking te verminderen 
om de sanitaire crisis in de gevangenissen beter te kunnen beheren en dat een tweede verlenging van de 
maatregel dus mogelijk gemaakt moet worden,Besluit :Artikel 1. De maatregel van de 
onderbreking van de strafuitvoering "COVID-19" bedoeld in artikel 63 en volgende van de wet van 20 december 
2020 houdende diverse tijdelijke en structurele bepalingen inzake justitie in het kader van de strijd 
tegen de verspreiding van COVID-19, kan een tweede maal verlengd worden.Art. 2. Dit besluit 
treedt in werking op 1 april 2021.Brussel, 29 maart 2021.V. VAN QUICKENBORNE