Publicatie : 2020-09-30Numac : 2020015601
FEDERALE OVERHEIDSDIENST ECONOMIE, K.M.O., MIDDENSTAND EN ENERGIE  
 11 SEPTEMBER 2020. - Koninklijk besluit tot bepaling van de datum van inwerkingtreding van de wet van 17 maart 2019 betreffende de beroepen van accountant en belastingadviseur en tot opheffing van de wet van 22 april 1999 betreffende de boekhoudkundige en fiscale beroepen, met uitzondering van sommige bepalingen 
RAAD 
VAN STATEafdeling WetgevingAdvies 67.585/1 van 8 juli 2020 over een ontwerp van koninklijk 
besluit `tot bepaling van de datum van inwerkingtreding van de wet van 17 maart 2019 betreffende de beroepen 
van accountant en belastingadviseur en tot opheffing van de wet van 22 april 1999 betreffende de boekhoudkundige 
en fiscale beroepen, met uitzondering van sommige bepalingen' Op 9 juni 2020 is de Raad van State, afdeling 
Wetgeving, door de Minister van Economie verzocht binnen een termijn van dertig dagen een advies te verstrekken 
over een ontwerp van koninklijk besluit `tot bepaling van de datum van inwerkingtreding van de wet van 
17 maart 2019 betreffende de beroepen van accountant en belastingadviseur en tot opheffing van de wet 
van 22 april 1999 betreffende de boekhoudkundige en fiscale beroepen, met uitzondering van sommige bepalingen'.Het 
ontwerp is door de eerste kamer onderzocht op 2 juli 2020. De kamer was samengesteld uit Marnix VAN DAMME, 
kamervoorzitter, Wilfried VAN VAERENBERGH en Chantal BAMPS, staatsraden, Michel TISON en Johan PUT, assessoren, 
en Wim GEURTS, griffier.Het verslag is uitgebracht door Githa SCHEPPERS, eerste auditeur.De 
overeenstemming tussen de Franse en de Nederlandse tekst van het advies is nagezien onder toezicht van 
Chantal BAMPS, staatsraad.Het advies, waarvan de tekst hierna volgt, is gegeven op 8 juli 2020.1. 
Met toepassing van artikel 84, § 3, eerste lid, van de wetten op de Raad van State, gecoördineerd 
op 12 januari 1973, heeft de afdeling Wetgeving zich toegespitst op het onderzoek van de bevoegdheid 
van de steller van de handeling, van de rechtsgrond, alsmede van de vraag of aan de te vervullen vormvereisten 
is voldaan.STREKKING EN RECHTSGROND VAN HET ONTWERP2. Het om advies voorgelegde ontwerp 
van koninklijk besluit bepaalt enerzijds de inwerkingtreding van de wet van 17 maart 2019 `betreffende 
de beroepen van accountant en belastingadviseur' op datum van 30 september 2020 (artikel 1 van het ontwerp) 
en anderzijds de opheffing van de wet van 22 april 1999 `betreffende de boekhoudkundige en fiscale beroepen' 
op dezelfde datum, met uitzondering van de artikelen 45/1, § 2, § 7, 3) tot en met 5) en 
§§ 8 tot en met 14, 45/2 en 51, § 1, eerste lid, en § 2, van die wet (artikel 
2).Voornoemde bepalingen hebben in het algemeen betrekking op de samenstelling, de werking 
en de bevoegdheid van, enerzijds, de stagecommissie (examenjury) van het Beroepsinstituut van Erkende 
Boekhouders en Fiscalisten (BIBF) en, anderzijds, de Uitvoerende Kamers en de Kamers van Beroep van het 
BIBF, alsook op de opdracht van deze organen respectievelijk inzake de stage en de tuchtregeling van 
de BIBF-beroepsbeoefenaars en de BIBF stagiairs.In het zesde, zevende en achtste lid van de 
aanhef wordt in dit verband verwezen naar artikel 124, § 2, van de wet van 17 maart 2019, dat 
de stagiairs van het BIBF toelaat hun stage voort te zetten onder dezelfde voorwaarden, en overeenkomstig 
de regels voorzien door of ter uitvoering van de wet van 22 april 1999.(1)3.1. Voor de ontworpen 
regeling wordt rechtsgrond ontleend aan de artikelen 129, 1°,  en 130, van de wet van 17 maart 2019, 
op grond waarvan de Koning wordt gemachtigd de datum te bepalen waarop de wet van 22 april 1999 wordt 
opgeheven(2) en de wet van 17 maart 2019 in werking treedt (met uitzondering van de artikelen 127 tot 
129 die in werking treden op 1 juni 2019).3.2. Voor de overgangsregeling zal bijkomend een 
beroep moeten worden gedaan op artikel 108 van de Grondwet, waaraan de Koning een algemene uitvoeringsbevoegdheid 
ontleent.ONDERZOEK VAN DE TEKSTAanhef4. Gelet op hetgeen sub 3.2 in verband 
met de rechtsgrond is opgemerkt, dient in de aanhef van het ontwerp een nieuw eerste lid te worden toegevoegd, 
waarin wordt verwezen naar artikel 108 van de Grondwet. Slotopmerking5. Uit het bij 
de adviesaanvraag gevoegde advies van 14 mei 2020 van de Hoge Raad voor de Economische Beroepen blijkt 
dat er nood is aan een duidelijke overgangsregeling voor bepaalde hangende dossiers en lopende stages.5.1. 
Zo wordt er in het advies op gewezen dat voor wat betreft de tuchtdossiers die aanhangig zijn tegen IAB(3) 
-leden, de bepalingen uit de wet van 22 april 1999 `betreffende de beroepstucht voor accountants en belastingconsulenten', 
zowel wat betreft de samenstelling van de tuchtorganen, als de procedureregels, toepasselijk blijven 
en dat voor de tuchtdossiers aanhangig tegen BIBF-leden, de voorschriften uit de wet van 22 april 1999 
`betreffende de boekhoudkundige en fiscale beroepen', die betrekking hebben op de samenstelling en de 
procedureregels van de Uitvoerende Kamers en de Kamers van Beroep van het BIBF, alsook de voorschriften 
opgenomen in het koninklijk besluit van 28 november 2018 `tot bepaling van de regels inzake de organisatie 
en de werking van het Beroepsinstituut van erkende Boekhouders en Fiscalisten' toepasselijk blijven.Tevens 
wordt in dat advies te kennen gegeven dat wanneer een hoger beroep wordt ingesteld na de inwerkingtreding 
van de wet, de nieuwe regeling uit de wet van 17 maart 2019 in verband met de commissie van beroep toepassing 
vindt en dat in het kader van de inwerkingtreding van de wet nergens wordt bepaald dat het nieuw instituut 
de nodige middelen moet voorzien voor de uitvoering van de opdrachten van de bestaande tuchtorganen tijdens 
de overgangsperiode.Tot slot wordt in dat advies benadrukt dat niettegenstaande overeenkomstig 
artikel 122 van de wet van 17 maart 2019 uitdrukkelijk wordt bepaald dat de hangende tuchtdossiers behandeld 
blijven door de tuchtorganen "in dezelfde samenstelling", hieruit niet kan worden afgeleid dat deze instanties 
hun opdracht zullen verderzetten, ook al zou de termijn waarvoor de leden van deze organen benoemd zijn 
intussen verstreken zijn.Wat deze hangende tuchtdossiers(4) betreft werd door de gemachtigde 
nog de volgende duiding gegeven:"Het is inderdaad de bedoeling dat de tuchtorganen van de beide 
fusionerende Instituten hun hangende tuchtdossiers blijven behandelen na het inwerkingtreden van de wet 
van 17 maart 2019. Dat de tuchtorganen van het BIBF dat in dezelfde samenstelling blijven doen, wordt 
geregeld in artikel 23 van het ontwerp van wet houdende diverse bepalingen inzake Economie dat ter advies 
van uw Raad voorligt (dossier 67560) en dat artikel 122 van de wet van 17 maart 2019 wil wijzigen. Dat 
artikel 23 in ontwerp luidt: `Het mandaat van de leden van de tuchtorganen en van de rechtskundig assessor 
bij het Beroepsinstituut van Erkende Boekhouders en Fiscalisten wordt verlengd tot de datum waarop de 
dossiers die hangende zijn bij die organen afgehandeld zijn.'. Op die manier wordt gegarandeerd dat de 
hangende dossiers op dezelfde manier en door dezelfde personen blijven behandeld worden bij het inwerkingtreden 
van de wet, in het belang van het betrokken lid. De huidige mandaten bij het BIBF lopen tot 2023 en die 
bij het IAB tot 2024. De dossiers in onderzoek die nog niet aanhangig zijn gemaakt bij een tuchtorgaan, 
worden overgemaakt aan de rechtskundig assessor bedoeld in artikel 90 van de wet van 17 maart 2019".5.2. 
Voor de bij de fusionerende instituten hangende dossiers inzake toezicht en kwaliteitscontrole op datum 
van inwerkingtreding van de wet van 17 maart 2019 wordt in het voornoemde advies gewezen op de onduidelijkheid 
of deze verder behandeld worden door de bestaande organen/commissies, dan wel of deze hangende dossiers 
voor verdere behandeling overgedragen worden aan de nieuw samengestelde organen/commissies.Gevraagd 
naar de aanpak van de bij de fusionerende instituten hangende dossiers inzake toezicht en kwaliteitscontrole 
op datum van inwerkingtreding van de wet van 17 maart 2019, antwoordde de gemachtigde:"Zolang 
de Koning geen uitvoering geeft aan artikel 60 van de wet van 17 maart 2019, blijven de huidige regels 
inzake kwaliteitstoetsing (koninklijk besluit van 9 december 2019 tot vastlegging van een reglement inzake 
de kwaliteitstoetsing van de externe leden van het Instituut van de accountants en de belastingconsulenten 
en tot nadere regeling van het gebruik van de opdrachtbrief) van toepassing. Het systeem van kwaliteitstoetsing 
voorzien in de wet van 17 maart 2019 bouwt verder op het bestaande systeem dat vandaag enkel van toepassing 
is voor de leden van het IAB. Voor hen verandert er dus niets. De leden van het BIBF die lid zullen worden 
van het IBA worden pas binnen vier jaar onderworpen aan de regels inzake kwaliteitstoetsing".5.3. 
Tot slot wordt in het voornoemde advies aangegeven dat de bepalingen van de artikelen 24 tot 26 van de 
wet van 22 april 1999, alsook de uitvoeringsbesluiten in verband met de IAB-stage niet behouden blijven 
met het oog op de overgangsregeling voor IAB-stagiairs en wordt benadrukt dat, enerzijds, de rechtszekerheid 
en de gelijke behandeling niet gediend zijn door een verschillende aanpak, naargelang het gaat om BIBF-stagiairs 
of IAB-stagiairs en, anderzijds, de organen die instaan voor de opvolging van de IAB-stagiairs ook verder 
zouden moeten kunnen blijven functioneren tijdens een overgangsperiode.Op de vraag waarom in 
het ontwerp van besluit de bepalingen uit de wet van 22 april 1999 `betreffende de boekhoudkundige en 
fiscale beroepen' (artikelen 24 tot en met 26 van het ontwerp), alsook de uitvoeringsbesluiten in verband 
met de IAB-stage voorlopig niet behouden blijven met het oog op de overgangsregeling voor IAB-stagiairs 
(dit in tegenstelling met de BIBF-stagiairs), gaf de gemachtigde de volgende verduidelijking:"De 
wet van 17 maart 2019 wijzigt de regels en voorwaarden voor de huidige BIBF-stagiairs ingrijpend. Waar 
de stage bij het BIBF vandaag één jaar bedraagt, zal die bij het IBA drie jaar bedragen. Daarom is voorzien 
dat de huidige BIBF-stagiairs hun stage kunnen verderzetten volgens de huidige regels. Het IBA zal de 
nodige maatregelen en middelen moeten voorzien tot wanneer de laatste BIBF-stagiair op die manier zijn 
stage heeft doorlopen. De situatie is anders voor de huidige IAB-leden. Voor hen verandert er in feite 
weinig of niets. Als de wet van 17 maart 2019 wijzigingen heeft aangebracht, zijn die bedoeld om de huidige 
regels te verduidelijken zonder ze te verzwaren".5.4. Gelet op het voorgaande en omwille van 
de duidelijkheid en de rechtszekerheid, verdient het aanbeveling dat de stellers van het ontwerp de ontworpen 
regeling aanvullen met een overgangsregeling, waarin wordt bepaald, enerzijds, dat voor de op datum van 
de inwerkingtreding van de wet hangende dossiers inzake tucht en toezicht en kwaliteitscontrole deze 
verder zullen behandeld worden respectievelijk bij de tuchtorganen en bij de fusionerende instituten 
in hun bestaande samenstelling en, anderzijds, dat de lopende IAB-stages voortgezet kunnen worden onder 
dezelfde voorwaarden en regels voorzien door of ter uitvoering van de wet van 22 april 1999, waarbij 
de organen die instaan voor de opvolging van de IAB-stagiairs dienovereenkomstig verder kunnen blijven 
functioneren.DE GRIFFIER   Wim GEURTSDE VOORZITTERMarnix VAN 
DAMME_______Nota's(1) Zie ook p. 14, punt 21, van het advies van 14 mei 
2020 van de Hoge Raad voor de Economische Beroepen (zoals gevoegd bij de adviesaanvraag).(2) 
Artikel 129, 2°,  van de wet van 17 maart 2019 wordt voorlopig niet uitgevoerd. De gemachtigde stelde 
in dat verband: "De wet van 22 april 1999 betreffende de beroepstucht voor accountants en belastingconsulenten 
wordt voorlopig niet opgeheven. De bepalingen van deze wet blijven van toepassing en zijn noodzakelijk 
voor de behandeling van de dossiers die aanhangig zijn gemaakt bij de tuchtorganen opgericht door deze 
wet".(3) Instituut van de Accountants en de Belastingconsulenten (IAB).(4) Deze blijven 
behandeld door de tuchtorganen "in dezelfde samenstelling" hetgeen de vraag doet rijzen of hieruit kan 
afgeleid worden dat deze instanties hun opdracht zullen verderzetten, ook al zou de termijn waarvoor 
de leden van deze organen benoemd zijn intussen verstrijken.11 SEPTEMBER 2020. 
- Koninklijk besluit tot bepaling van de datum van inwerkingtreding van de wet van 17 maart 2019 betreffende 
de beroepen van accountant en belastingadviseur en tot opheffing van de wet van 22 april 1999 betreffende 
de boekhoudkundige en fiscale beroepen, met uitzondering van sommige bepalingenFILIP, Koning 
der Belgen, Aan allen die nu zijn en hierna wezen zullen, Onze Groet.Gelet op de 
Grondwet, artikel 108;Gelet op de wet van 17 maart 2019 betreffende de beroepen van accountant 
en belastingadviseur, de artikelen 129, 1°  en 130;Gelet op de wet van 22 april 1999 betreffende 
de boekhoudkundige en fiscale beroepen;Gelet op het advies van de Hoge Raad voor de economische 
beroepen, gegeven op 14 mei 2020;Gelet op advies nr. 67.585/1 van de Raad van State, gegeven 
op 8 juli 2020, met toepassing van artikel 84, § 1, eerste lid, 2°,  van de wetten op de Raad 
van State, gecoördineerd op 12 januari 1973;Overwegende dat het artikel 61, derde lid, van 
de wet van 17 maart 2019 betreffende de beroepen van accountant en belastingadviseur (hierna de wet van 
17 maart 2019) voorziet dat het Instituut van de Belastingadviseurs en de Accountants (hierna het Instituut) 
in de rechten en verplichtingen treedt van de twee fusionerende Instituten, met name het Instituut van 
de Accountants en de Belastingconsulenten en het Beroepsinstituut van Erkende Boekhouders en Fiscalisten;Overwegende 
dat de wet van 17 maart 2019 overgangsbepalingen voorziet, waaronder het artikel 124, §  2, waardoor 
de stagiairs die ingeschreven zijn op de lijst van de stagiairs van het Beroepsinstituut van Erkende 
Boekhouders en Fiscalisten (hierna het BIBF) toelaat hun stage voort te zetten onder dezelfde voorwaarden 
en regels voorzien door of in uitvoering van de wet van 22 april 1999 betreffende de boekhoudkundige 
en fiscale beroepen;Overwegende dat het artikel 124 van de wet van 17 maart 2019 inhoudt dat, 
gedurende de beoogde overgangsperiode, de organen bevoegd voor de stage van de erkende boekhouders (-fiscalisten), 
met name de Uitvoerende Kamers en de Stagecommissie van het BIBF en de Kamers van beroep, als bedoeld 
in de wet van 22 april 1999 betreffende de boekhoudkundige en fiscale beroepen, hun opdracht voortzetten 
in hun huidige samenstelling;Overwegende dat de leden van de Stagecommissie van het BIBF op 
13 juni 2019 benoemd zijn voor een nieuw mandaat van vier jaar en dat die benoeming op 15 juli 2019 werd 
goedgekeurd door de Minister van Middenstand; dat de Uitvoerende Kamers van het BIBF verkozen zijn voor 
een nieuw mandaat van vier jaar en in functie getreden zijn op 1 juni 2019;Overwegende dat 
artikel 123 van de wet van 17 maart 2019 voorzien heeft dat de stagiairs van de fusionerende instituten 
automatisch ingeschreven worden in het openbaar register van het Instituut en de stageduur die ze al 
gepresteerd hebben, behouden;Overwegende dat, als antwoord op de adviezen van de Raad van State 
en van de Hoge Raad voor de economische beroepen, de stagiair accountant of de stagiair belastingconsulent 
die stage loopt onder het toezicht van het Instituut van de Accountants en de Belastingconsulenten en 
zijn organen, zijn stage na de datum van inwerkingtreding van de wet van 17 maart 2019 bij het Instituut 
voortzet met behoud van alle door de stagiair behaalde resultaten en vrijstellingen en volgens de voorwaarden 
en nadere regels bepaald in wet van 17 maart 2019 en haar uitvoeringsbesluiten; dat de kandidaat stagiair 
de behaalde resultaten en vrijstellingen van het toegangsexamen tot de stage van accountant of belastingconsulent 
behoudt na de datum van inwerkingtreding van de wet van 17 maart 2019;Overwegende dat de Stagecommissie 
van het BIBF, de Uitvoerende Kamers en de Kamers van Beroep hun opdracht blijven uitoefenen als voorzien 
in het artikel 124 van wet van 17 maart 2019; dat het Instituut er moet voor zorgen dat deze organen 
hun opdrachten uitvoeren; dat het Instituut de nodige middelen moet voorzien voor de uitvoering van de 
opdrachten van die organen;Overwegende dat, als antwoord op de adviezen van de Raad van State 
en van de Hoge Raad voor de economische beroepen, de kwaliteitstoetsingen en opvolging van de kwaliteitstoetsingen 
van het Instituut van de Accountants en de Belastingconsulenten als bedoeld in artikel 28, § 3, 
van de wet van 22 april 1999 betreffende de boekhoudkundige en fiscale beroepen, na de datum van inwerkingtreding 
van de wet van 17 maart 2019 worden voortgezet onder het toezicht van het Instituut en zijn organen; 
dat de kwaliteitstoetsing na de inwerkingtreding van de wet van 17 maart 2019 uitgevoerd wordt volgens 
de nadere regels bepaald in het koninklijk besluit van 9 december 2019 tot vastlegging van een reglement 
inzake de kwaliteitstoetsing van de externe leden van het Instituut van de accountants en de belastingconsulenten 
en tot nadere regeling van het gebruik van de opdrachtbrief;Overwegende dat, als antwoord op 
de adviezen van de Raad van State en van de Hoge Raad voor de economische beroepen, de toezichtdossiers 
bij het BIBF op de naleving van de bepalingen van boek II van de wet van 18 september 2017 tot voorkoming 
van het witwassen van geld en de financiering van terrorisme en tot beperking van het gebruik van contanten, 
van de besluiten en reglementen genomen tot uitvoering ervan, van de uitvoeringsmaatregelen van Richtlijn 
2015/849, van de Europese verordening betreffende geldovermakingen zoals bepaald in artikel 4, 5°,  van 
de wet van 18 september 2017 en de waakzaamheidsplichten voorzien door de bindende bepalingen betreffende 
financiële embargo's, na de datum van inwerkingtreding van de wet worden voortgezet onder het toezicht 
van het Instituut en zijn organen; dat de Raad van het Instituut in dat kader administratieve sancties 
kan uitspreken als bedoeld in artikel 116 van de wet van 17 maart 2019;Overwegende dat, als 
antwoord op de adviezen van de Raad van State en van de Hoge Raad voor de economische beroepen, de opdracht 
van het BIBF als bedoeld in artikel 44, eerste lid, van de wet van 22 april 1999 betreffende de boekhoudkundige 
en fiscale beroepen na de datum van inwerkingtreding van de wet van 17 maart 2019 wordt voortgezet onder 
het toezicht van het Instituut en zijn organen;Overwegende dat de tuchtdossiers aanhangig bij 
de tuchtorganen van de twee fusionerende Instituten blijven behandeld worden door de respectieve tuchtorganen 
van de twee fusionerende Instituten, als voorzien in artikel 122 van de wet van 17 maart 2019; dat het 
Instituut de nodige middelen moet voorzien voor de uitoefening van de opdrachten van die tuchtorganen;Overwegende 
dat, als antwoord op de adviezen van de Raad van State en van de Hoge Raad voor de economische beroepen, 
de toezichtdossiers opgemaakt door het Instituut van de Accountants en de Belastingconsulenten uit hoofde 
van artikel 28, §§ 1 en 2, van de wet van 22 april 1999 betreffende de boekhoudkundige 
en fiscale beroepen, op de datum van inwerkingtreding van de wet van 17 maart 2019 worden overgemaakt 
aan het Instituut en behandeld worden volgens de procedures en de nadere regels bepaald in wet van 17 
maart 2019 en haar uitvoeringsbesluiten;Overwegende dat de besluiten betreffende de stagiairs 
ingeschreven op de lijst van de stagiairs van het BIBF behouden blijven evenals de hierop betrekking 
hebbende bevoegdheid en opdracht van de bevoegde organen, dat de rechtsgrondslag voor de bevoegdheid 
en de opdracht van die organen met dit doel wordt behouden; Op de voordracht van de Minister 
van Middenstand en de Minister van Economie,Hebben Wij besloten en besluiten Wij :Artikel 
1. De wet van 17 maart 2019 betreffende de beroepen van accountant en belastingadviseur treedt in werking 
op 30 september 2020.Art. 2. De wet van 22 april 1999 betreffende de boekhoudkundige en fiscale 
beroepen, laatstelijk gewijzigd bij de wet van 15 april 2018, wordt op 30 september 2020 opgeheven met 
uitzondering van:1°  het artikel 45/1, § 2, § 7, 3) tot en met 5) en §§ 
8 tot en met 14;2°  het artikel 45/2;3°  het artikel 51, § 1, eerste lid, 
en § 2.Art. 3. De minister bevoegd voor Middenstand en de minister bevoegd voor Economie, 
zijn, ieder wat hem betreft, belast met de uitvoering van dit besluit.Gegeven te Brussel, 11 
september 2020.FILIPVan Koningswege :De Minister van Middenstand,D. 
DUCARMEDe Minister van Economie,N. MUYLLE