Publicatie : 2020-12-09Numac : 2020016289
FEDERALE OVERHEIDSDIENST FINANCIEN 
 30 NOVEMBER 2020. - Koninklijk besluit tot wijziging van de bijlage III van het KB/WIB 92 op het stuk van de bedrijfsvoorheffing op bezoldigingen voor studentenarbeid 
FILIP, Koning der Belgen, 
Aan allen die nu zijn en hierna wezen zullen, Onze Groet.Gelet op het Wetboek van de inkomstenbelastingen 
1992:- artikel 275, §§ 1 en 2;Gelet op het KB/WIB 92:- artikel 
88;- bijlage III;Overwegende de wet van 4 november 2020 inzake verschillende sociale 
maatregelen ingevolge de COVID-19-pandemie, artikel 10;Gelet op de wetten op de Raad van State, 
gecoördineerd op 12 januari 1973, artikel 3, § 1;Gelet op de dringende noodzakelijkheid;Overwegende:- 
dat de uren studentenarbeid die worden gepresteerd in oktober, november en december 2020 én januari, 
februari en maart 2021 in de zorgsector en het onderwijs niet in rekening worden gebracht voor de berekening 
van het jaarlijks contingent van 475 uren dat niet onderworpen is aan sociale zekerheidsbijdragen;- 
dat de voormelde maatregel werd genomen om studenten toe te laten aan de slag te gaan in de zorgsector 
en het onderwijs die ingevolge de tweede golf van de COVID-19-pandemie een grote behoefte hebben aan 
arbeidskrachten;- dat om die maatregel te ondersteunen, de voormelde uitbreiding van het aantal 
uren studentenarbeid ook op het vlak van de bedrijfsvoorheffing moet doorwerken;- dat dit besluit 
dus van toepassing moet zijn op de bezoldigingen die vanaf 1 oktober 2020 worden betaald voor studentenarbeid 
in de zorgsector en het onderwijs;- dat het ten spoedigste ter kennis moet worden gebracht 
van de schuldenaars van de bedrijfsvoorheffing;- dat dit besluit dus dringend moet worden getroffen;Op 
de voordracht van de Vice-eersteminister en Minister van Financiën,Hebben Wij besloten en besluiten 
Wij :Artikel 1. In nummer 2.22, tweede lid, van de toepassingsregels van de bijlage III van 
het KB/WIB 92, vervangen bij het koninklijk besluit van 11 december 2019, en gewijzigd bij het koninklijk 
besluit van 18 mei 2020, worden de woorden " en de voor het vierde kwartaal van 2020 en het eerste kwartaal 
van 2021 gepresteerde uren studentenarbeid in het onderwijs en de zorgsector zoals bedoeld in artikel 
10 van de wet 4 november 2020 inzake verschillende sociale maatregelen ingevolge de COVID-19-pandemie" 
ingevoegd tussen de woorden "gepresteerde uren studentenarbeid" en de woorden "die niet aan sociale zekerheidsbijdragen 
onderworpen zijn".Art. 2. Dit besluit heeft uitwerking vanaf 1 oktober 2020.Art. 
3. De minister die bevoegd is voor Financiën, is belast met de uitvoering van dit besluit.Gegeven 
te Brussel, 30 november 2020.FILIPVan Koningswege :De Vice-eersteminister 
en Minister van Financiën,V. VAN PETEGHEM