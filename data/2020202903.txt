Publicatie : 2020-07-08Numac : 2020202903
FEDERALE OVERHEIDSDIENST BELEID EN ONDERSTEUNING FEDERALE OVERHEIDSDIENST SOCIALE ZEKERHEID 
 26 JUNI 2020. - Koninklijk besluit nr. 39 tot wijziging van het koninklijk besluit van 28 maart 1969 houdende vaststelling van de lijst van beroepsziekten die aanleiding geven tot schadeloosstelling en tot vaststelling van de criteria waaraan de blootstelling aan het beroepsrisico voor sommige van deze ziekten moet voldoen wegens COVID-19 
VERSLAG AAN DE KONINGSire,Het koninklijk 
besluit waarvan wij de eer hebben aan uwe Majesteit ter ondertekening voor te leggen, heeft als doel, 
op basis van de wet van 27 maart 2020 die machtiging verleent aan de Koning om maatregelen te nemen in 
de strijd tegen de verspreiding van het coronavirus COVID-19 (II), dringende maatregelen te nemen voor 
de werknemers in bedrijven van de cruciale sectoren en de essentiële diensten die hun beroepsactiviteiten 
hebben voortgezet zonder zich te kunnen houden aan de regels van social distancing of zonder te kunnen 
telewerken in de periode van 18 maart 2020 tot en met 17 mei 2020.De toename van sociale contacten 
verhoogt het risico op besmetting, gezien de wijze van overbrenging van het virus. Daarom heeft de regering 
gekozen voor een lockdown van de bevolking en een aantal daarmee samenhangende maatregelen, zoals de 
sluiting van arbeidsplaatsen waar de regels van social distancing niet kunnen worden nageleefd, de sluiting 
van bepaalde handelszaken, maximaal gebruik van telewerk of het verbod op bepaalde evenementen. Deze 
maatregelen hebben tot doel de sociale interacties te verminderen om het risico op besmetting zoveel 
mogelijk te beperken.Telewerk en social distancing zijn evenwel niet in alle sectoren mogelijk. 
Dit is met name het geval in bedrijven van de cruciale sectoren en de essentiële diensten, waar de voortzetting 
van de activiteiten werd toegestaan, ondanks het verhoogde risico op besmetting wegens voortzetting van 
deze activiteiten. Deze bedrijven zijn opgenomen in een bijlage bij het ministerieel besluit van 23 maart 
2020 houdende dringende maatregelen om de verspreiding van het coronavirus COVID-19 te beperken. Het 
ministerieel besluit en de bijlage werden regelmatig aangepast aan de beslissingen van de Nationale Veiligheidsraad 
met betrekking tot de sectoren die hun activiteiten mogen voortzetten of hervatten. Werknemers 
die in bedrijven van de cruciale sectoren en de essentiële diensten zijn blijven werken zonder zich te 
kunnen houden aan de regels van social distancing, liepen dus een groter risico op COVID-19.De 
huidige wetgeving inzake beroepsziekten staat echter niet toe om alle werknemers te dekken in geval van 
besmetting met COVID-19. Enkel personeel dat zich bezighoudt met preventie, zorg, thuiszorg of laboratoriumwerk 
en andere beroepsactiviteiten in verzorgingsinstellingen waar een verhoogd infectierisico bestaat, kunnen 
erkend worden als lijdend aan een beroepsziekte (onder de code 1.404.03).De Minister van Sociale 
Zaken heeft het Beheerscomité voor de beroepsziekten van Fedris dan ook gevraagd na te gaan of de lijst 
van de personen die in aanmerking kunnen komen voor schadeloosstelling wegens beroepsziekte na blootstelling 
aan COVID-19, kan worden uitgebreid en onder welke voorwaarden. De minister van Ambtenarenzaken heeft 
ook gevraagd om rekening te houden met personen die in de publieke sector werkzaam zijn.Het 
Beheerscomité heeft dit bekeken en mogelijke uitbreidingen voorgesteld.Dit besluit heeft dus 
tot doel tijdelijk, in het kader van de bij voornoemde wet van 27 maart 2020 toegekende bijzondere machten, 
een uitzonderingsregeling in te stellen om de erkenning van COVID-19 als beroepsziekte mogelijk te maken 
voor werknemers in bedrijven van de cruciale sectoren en de essentiële diensten die hun beroepsactiviteiten 
hebben moeten voortzetten zonder te kunnen telewerken en zonder zich te kunnen houden aan de regels van 
social distancing.Het uitoefenen van een beroepsactiviteit in contact met andere mensen zonder 
dat social distancing kan worden gewaarborgd, brengt een specifiek risico op besmetting met zich mee. 
Dit risico bestaat niet voor de bevolking in het algemeen tijdens de lockdownperiode waarbij de sociale 
contacten tot een minimum worden beperkt, en evenmin voor werknemers die hun werk via telewerk of met 
inachtneming van de regels van social distancing verrichten.Dit specifieke risico blijft bestaan 
zolang de algemene bevolking geen interpersoonlijke contacten heeft buiten die onder hetzelfde dak.Aangezien 
vanaf 18 mei 2020 fase 2 van de exitstrategie ingaat, kan iedereen vanaf dan weer sociaal contact hebben. 
Vanaf 18 mei 2020 zal het dus niet meer mogelijk zijn aan te nemen dat de uitoefening van de in dit ontwerp 
bedoelde activiteiten leidt tot blootstelling aan COVID-19 die aanzienlijk hoger is dan die van de bevolking 
in het algemeen, of zelfs inherent is aan de uitgeoefende activiteit.Daarom is de bij dit besluit 
ingevoerde dekking voor beroepsziekten beperkt in de tijd en bedoeld voor werknemers die in de periode 
van 18 maart 2020 tot en met 17 mei 2020 een beroepsactiviteit hebben uitgeoefend in bedrijven van de 
cruciale sectoren en de essentiële diensten, voor zover de ziekte wordt vastgesteld in de periode van 
20 maart 2020 tot en met 31 mei 2020. De data 20 maart 2020 en 31 mei 2020 werden gekozen omdat ze de 
thans wetenschappelijk aanvaarde incubatietijd van de ziekte weerspiegelen, d.w.z. tussen 2 en 14 dagen 
na blootstelling aan het virus. Concreet betekent dit dat er niet meer dan 14 dagen mogen verstrijken 
tussen de datum van de laatste daadwerkelijke werkdag buitenshuis (d.w.z. niet telewerken) en het optreden 
van de ziekte.Wat betreft het bewijs dat is voldaan aan de voorwaarden van blootstelling aan 
beroepsrisico's zoals geformuleerd in de bijlage bij het koninklijk besluit van 28 maart 1969, kan dit 
met alle wettelijke middelen worden aangebracht. Fedris zal, als socialezekerheidsinstelling, meewerken 
aan de bewijslast, zoals bij elk verzoek om erkenning van een beroepsziekte, door aan de aanvrager aan 
te geven welk bewijs van hem wordt verwacht, wanneer het verzoek niet meteen kan worden ingewilligd.Fedris 
is namelijk gewoon om dossiers te onderzoeken waarbij de zeer concrete activiteiten op het werkveld van 
de werknemers in rekening dienen te worden gebracht. Met betrekking tot het bewijs dat het onmogelijk 
is om een afstand van 1,5 meter aan te houden in de contacten met andere mensen, zal Fedris op basis 
van een reeks aanwijzingen, afhankelijk van de aard van de activiteit, kunnen beoordelen in hoeverre 
de vastgestelde voorzorgsmaatregelen waarschijnlijk niet tot op de letter kunnen worden nageleefd. Een 
politiepatrouille die een interventie uitvoert, kan bijvoorbeeld moeilijk een afstand van 1,5 m in acht 
nemen.Artikel 3 is noodzakelijk omdat de invoering van een nieuwe ziektecode op zich, gelet 
op de uitzonderlijke situatie, problemen voor de schadeloosstelling met zich mee kan brengen ten gevolge 
van het bestaan van specifieke bepalingen van de gecoördineerde wetten van 3 juni 1970: - artikel 
36, tweede lid, bepaalt: 'Wanneer de tijdelijke arbeidsongeschiktheid of het overlijden zich hebben voorgedaan 
voorafgaand aan de inschrijving van de ziekte op de in artikel 30 bedoelde lijst, dan kunnen de getroffene 
of zijn rechthebbenden aanspraak maken op schadeloosstelling vanaf de datum waarop de ziekte werd ingeschreven';- 
artikel 52, vierde lid, bepaalt: '(...) In de gevallen van tijdelijke arbeidsongeschiktheid moeten de 
aanvragen evenwel worden ingediend, hetzij in de loop van de periode van tijdelijke arbeidsongeschiktheid, 
al dan niet onderbroken door een of meerdere periodes van werkhervatting, hetzij in de periode waarin 
de symptomen van de beroepsziekten aanwezig zijn.'.De toepassing van deze bepalingen zou tot 
gevolg hebben dat: - de schadeloosstelling voor tijdelijke arbeidsongeschiktheid pas zou kunnen 
ingaan vanaf de datum van inwerkingtreding van het koninklijk besluit tot opname van de nieuwe code in 
de lijst van beroepsziekten, op voorwaarde dat de betrokkene bij de indiening van de aanvraag nog steeds 
de ziektesymptomen vertoont;- de schadeloosstelling als gevolg van overlijden pas zou kunnen 
beginnen vanaf de datum van inwerkingtreding van het besluit tot opneming van de nieuwe code in de lijst 
van beroepsziekten.Aangezien het om een tijdelijke regeling gaat die door uitzonderlijke overwegingen 
wordt gerechtvaardigd, moet de toepassing van deze regels worden vermeden, zo niet verliest het voorstel 
grotendeels het beoogde nut. Omdat ze worden genomen in het kader van tijdelijke en voorlopige maatregelen 
van bijzondere machten, werd het bovendien wenselijk geacht de tijdelijke verwijdering van deze twee 
bepalingen niet rechtstreeks op te nemen in het koninklijk besluit van 28 maart 1969, om de tekst niet 
nodeloos omslachtig en ingewikkeld te maken.De hierboven gegeven toelichting over de procedure 
voor de erkenning van de beroepsziekte enerzijds en het beperkte toepassingsgebied in de tijd anderzijds 
tonen voldoende aan dat deze beperkingen juist zijn vastgesteld om elke vorm van discriminatie ten opzichte 
van andere slachtoffers van beroepsziekten tegen te gaan en dat zij bijgevolg volledig in overeenstemming 
zijn met de grondwettelijke beginselen van gelijkheid en non-discriminatie.Tot slot doet de 
situatie waarmee we te maken hebben gehad vanwege COVID-19 en de beschouwingen die volgden over de dekking 
van beroepsziekten door het stelsel van de beroepsziekten, ons beseffen dat deze regeling moet worden 
heroverwogen, of zelfs hervormd, rekening houdend met nieuwe ziekten waarmee we in de toekomst te maken 
zullen krijgen.Artikelsgewijze besprekingArtikel 1. In artikel 1 van het koninklijk 
besluit van 28 maart 1969 houdende vaststelling van de lijst van beroepsziekten die aanleiding geven 
tot schadeloosstelling en tot vaststelling van de criteria waaraan de blootstelling aan het beroepsrisico 
voor sommige van deze ziekten moet voldoen, wordt een nieuw codenummer 1.404.04 ingevoegd om voor de 
vastgestelde periode de werknemers te dekken die een beroepsactiviteit hebben uitgeoefend in bedrijven 
van de cruciale sectoren en de essentiële diensten die zijn opgenomen in de bijlage bij het ministerieel 
besluit van 23 maart 2020 houdende dringende maatregelen om de verspreiding van het coronavirus COVID-19 
te beperken. Art. 2. Dit artikel legt in de bijlage bij voornoemd koninklijk besluit van 28 
maart 1969 de blootstellingscriteria voor deze nieuwe code vast.Art. 3. Aangezien het een tijdelijke 
regeling betreft die is gerechtvaardigd door uitzonderlijke overwegingen, moet de toepassing van deze 
regels worden opzijgezet, opdat deze regels het verwachte nut van het voorstel niet grotendeels tenietdoen.Art. 
4. Dit artikel bepaalt de datum van inwerkingtreding van het besluit. Ik heb de eer te zijn,Sire,Van 
Uwe Majesteit,de zeer eerbiedige en zeer getrouwe dienaar,De Minister van Ambtenarenzaken,D. 
CLARINVALDe Minister van Veiligheid en Binnenlandse Zaken,P. DE CREMDe 
Minister van Sociale Zaken,M. DE BLOCKRAAD VAN STATE,afdeling 
WetgevingAdvies 67.608/1, van 19 juni 2020, over, een ontwerp van koninklijk besluit nr... 
'tot wijziging van het koninklijk besluit van 28 maart 1969 houdende vaststelling van de lijst van beroepsziekten 
die aanleiding geven tot schadeloosstelling en tot vaststelling van de criteria waaraan de blootstelling 
aan het beroepsrisico voor sommige van deze ziekten moet voldoen wegens COVID-19'Op 12 juni 
2020 is de Raad van State, afdeling Wetgeving, door de Minister van Sociale Zaken verzocht binnen een 
termijn van vijf werkdagen een advies te verstrekken over een ontwerp van koninklijk besluit nr... 'tot 
wijziging van het koninklijk besluit van 28 maart 1969 houdende vaststelling van de lijst van beroepsziekten 
die aanleiding geven tot schadeloosstelling en tot vaststelling van de criteria waaraan de blootstelling 
aan het beroepsrisico voor sommige van deze ziekten moet voldoen wegens COVID-19'.Het ontwerp 
is door de eerste kamer onderzocht op 16 juni 2020. De kamer was samengesteld uit Marnix VAN DAMME, kamervoorzitter, 
Wilfried VAN VAERENBERGH en Chantal BAMPS, staatsraden, en Wim GEURTS, griffier.Het verslag 
is uitgebracht door Barbara SPEYBROUCK, eerste auditeur.De overeenstemming tussen de Franse 
en de Nederlandse tekst van het advies is nagezien onder toezicht van Chantal BAMPS, staatsraad.Het 
advies, waarvan de tekst hierna volgt, is gegeven op 19 juni 2020.1. Met toepassing van artikel 
4, eerste lid, van de wet van 27 maart 2020 'die machtiging verleent aan de Koning om maatregelen te 
nemen in de strijd tegen de verspreiding van het coronavirus COVID-19 (I)', waarin verwezen wordt naar 
artikel 84, § 1, eerste lid, 3°, van de wetten op de Raad van State, gecoördineerd op 12 januari 
1973, heeft de afdeling Wetgeving zich moeten beperken tot het onderzoek van de bevoegdheid van de steller 
van de handeling, van de rechtsgrond, alsmede van de vraag of aan de te vervullen vormvereisten is voldaan.STREKKING 
EN RECHTSGROND VAN HET ONTWERP 2. Het om advies voorgelegde ontwerp van koninklijk besluit 
strekt ertoe tijdelijk, in het kader van de wet van 27 maart 2020 'die machtiging verleent a)an de Koning 
om maatregelen te nemen in de strijd tegen de verspreiding van het coronavirus COVID-19 (II)', een uitzonderingsregeling 
in te voeren om de erkenning van elke ziekte veroorzaakt door SARS CoV-2 als beroepsziekte mogelijk te 
maken voor werknemers in bedrijven van de cruciale sectoren en de essentiële diensten die hun beroepsactiviteiten 
hebben moeten voortzetten zonder te kunnen telewerken en zonder zich te kunnen houden aan de regels van 
social distancing.Hiertoe wordt in artikel 1 van het koninklijk besluit van 28 maart 1969 'houdende 
vaststelling van de lijst van beroepsziekten die aanleiding geven tot schadeloosstelling en tot vaststelling 
van de criteria waaraan de blootstelling aan het beroepsrisico voor sommige van deze ziekten moet voldoen' 
een nieuw codenummer ingevoerd om voor de vastgestelde periode de desbetreffende werknemers te dekken 
(artikel 1 van het ontwerp); worden de artikelen 36, tweede lid, en 52, vierde lid, van de 'wetten betreffende 
de preventie van beroepsziekten en de vergoeding van de schade die uit die ziekten voortvloeit, gecoördineerd 
op 3 juni 1970' (hierna: beroepsziektenwet) in het kader van de erkenning van die nieuwe code niet van 
toepassing verklaard (artikel 2); worden in de bijlage bij het koninklijk besluit van 28 maart 1969 de 
criteria voor blootstelling betreffende de nieuwe code ingevoegd (artikel 3) en wordt de Koning tot en 
met 31 december 2020 gemachtigd om de toepassing van het ontworpen besluit uit te breiden tot andere 
periodes van uitoefening van een beroepsactiviteit door de betrokken werknemers indien nieuwe lockdownmaatregelen 
worden opgelegd (artikel 4).Artikel 5 van het ontwerp bepaalt dat het te nemen besluit uitwerking 
heeft met ingang van 18 maart 2020. Artikel 6 van het ontwerp bevat de uitvoeringsbepaling. 3. 
Uit het eerste lid van de aanhef van het ontwerp blijkt dat voor het ontwerp rechtsgrond wordt gezocht 
in artikel 5, § 1, 3° en 5°, van de wet van 27 maart 2020 (II). 3.1. Artikel 2 van de 
wet van 27 maart 2020 (II) bepaalt dat teneinde het België mogelijk te maken te reageren op de coronavirus 
COVID-19 epidemie of pandemie en de gevolgen ervan op te vangen, de Koning, bij een besluit vastgesteld 
na overleg in de Ministerraad, de in artikel 5, § 1, 1° tot 8°, van de wet bedoelde maatregelen 
kan nemen en dat deze maatregelen zo nodig een terugwerkende kracht kunnen hebben, die echter niet verder 
kan teruggaan dan 1 maart 2020.Met het oog op de in artikel 2, eerste lid, van de wet van 27 
maart 2020 (II) vermelde doelstellingen, machtigt artikel 5, § 1, 3° en 5°, van die wet de Koning 
om inzonderheid maatregelen te nemen om enerzijds directe of indirecte steun te bieden aan of beschermende 
maatregelen te nemen voor de getroffen financiële sectoren, de economische sectoren, de profit- en non-profitsector, 
de bedrijven en de huishoudens om de gevolgen van de pandemie te beperken en anderzijds aanpassingen 
door te voeren in het arbeidsrecht en het socialezekerheidsrecht, met het oog op de bescherming van de 
werknemers en van de bevolking, de goede organisatie van de ondernemingen en de overheid, met vrijwaring 
van de economische belangen van het land en de continuïteit van de kritieke sectoren.Over deze 
machtigingen werd in de toelichting bij het voorstel dat heeft geleid tot de wet van 27 maart 2020 (II) 
gespecificeerd dat ook op het vlak van steun aan de economische sectoren en de huishoudens de regering 
de nodige machtiging zal krijgen om, bovenop de bestaande machtigingen die reeds voorzien zijn in de 
vigerende wetgeving, snel te kunnen optreden binnen haar bevoegdheidsdomein, door het nemen van directe 
of indirecte steunmaatregelen waar flankerende maatregelen, zoals uitstel- of garantieregelingen onder 
vallen. Tevens werd er in de toelichting op gewezen dat zich in het arbeidsrecht en het socialezekerheidsrecht 
situaties kunnen voordoen waarbij het bestaande wettelijk kader niet toelaat de omwille van de volksgezondheid 
ingegeven maatregelen te verzoenen met de noodzaak van een blijvende economische productie of dienstverlening, 
zowel in de private sector als in de publieke sector, bijvoorbeeld omwille van het opgelegd telewerk 
of van de wijzigingen in het uurrooster.33.2. Door de gemachtigde werd met 
betrekking tot voornoemde rechtsgrondbepalingen de volgende toelichting gegeven: "Concernant 
la référence au préambule au 3°, une protection sociale adequate pour les travailleurs ressortissant 
aux secteurs de la santé et aux secteurs essentiels durant la période au cours de laquelles des mesures 
de lutte contre la pandémie sont prises peuvent être vues comme étant des mesures de soutien direct ou 
indirect.C'est toutefois la référence au 5° qui constitue la base principale du fondement légale 
de l'arrêté en projet qui vise la protection des travailleurs."De ontworpen regeling betreft 
de erkenning als beroepsziekte van elke ziekte veroorzaakt door SARS-CoV-2 die in de tijd is beperkt 
en geldt voor een specifieke groep van werknemers. De betrokken regeling heeft bijgevolg betrekking op 
een aanpassing van het socialezekerheidsrecht met het oog op de bescherming van de werknemers.Bijgevolg 
biedt artikel 5, § 1, 5°, van de wet van 27 maart 2020 (II), een voldoende rechtsgrond voor de 
ontworpen regeling en dient de verwijzing naar artikel 5, § 1, 3°, van die wet in het eerste lid 
van de aanhef van het ontwerp te worden geschrapt.ONDERZOEK VAN DE TEKSTALGEMENE 
OPMERKING4.1. Krachtens artikel 30, eerste lid, van de beroepsziektenwet maakt de Koning de 
lijst op van de beroepsziekten die tot schadeloosstelling aanleiding geven, op voorstel van de in de 
schoot van Fedris4 opgerichte Wetenschappelijke Raad (artikel 16 van de beroepsziektenwet). 
Bovendien kan de Koning op grond van artikel 32, derde lid, van dezelfde wet voor sommige beroepsziekten 
en voor ziekten zoals bedoeld in artikel 30bis van die wet blootstellingscriteria vastleggen, op voorstel 
van het Beheerscomité en na advies van de Wetenschappelijke Raad.Door de ontworpen regeling 
wordt beoogd een tijdelijke uitzonderingsregeling in te voeren voor de erkenning van elke ziekte veroorzaakt 
door SARS-CoV-2 als beroepsziekte voor werknemers in bedrijven van de cruciale sectoren en de essentiële 
diensten die tijdens de lockdownperiode hun beroepsactiviteiten hebben moeten voortzetten zonder te kunnen 
telewerken en zonder zich te kunnen houden aan de regels van social distancing en worden dienaangaande 
blootstellingscriteria vastgesteld. Noch de opname op de lijst van beroepsziekten, noch de vaststelling 
van de blootstellingscriteria gebeurden met de tussenkomst van de Wetenschappelijke Raad, hetgeen nochtans 
door de wetgever als essentieel werd beschouwd voor de totstandkoming van de lijst van beroepsziekten 
en de vaststelling van de blootstellingscriteria.Voor wat de werkingssfeer ratione temporis 
van de ontworpen regeling betreft, die betrekking heeft, enerzijds, op de periode van 18 maart 2020 tot 
en met 17 mei 20205 tijdens dewelke de werknemers buitenshuis beroepsactiviteiten hebben 
uitgeoefend in bedrijven van de cruciale sectoren en de essentiële diensten en, anderzijds, op de periode 
van 20 maart 2020 tot en met 31 mei 2020 waarbinnen de ziekte moet worden vastgesteld, werd in het verslag 
aan de Koning de volgende verduidelijking gegeven: "Aangezien vanaf 18 mei 2020 fase 2 van 
de exitstrategie ingaat, kan iedereen vanaf dan weer sociaal contact hebben. Vanaf 18 mei 2020 zal het 
dus niet meer mogelijk zijn aan te nemen dat de uitoefening van de in dit ontwerp bedoelde activiteiten 
leidt tot blootstelling aan Covid-l9 die aanzienlijk hoger is dan die van de bevolking in het algemeen, 
of zelfs inherent is aan de uitgeoefende activiteit.Daarom is de bij dit besluit ingevoerde 
dekking voor beroepsziekten beperkt in de tijd en bedoeld voor werknemers die in de periode van 18 maart 
2020 tot en met 17 mei 2020 een beroepsactiviteit hebben uitgeoefend in bedrijven van de cruciale sectoren 
en de essentiële diensten, voor zover de ziekte wordt vastgesteld in de periode van 20 maart 2020 tot 
en met 31 mei 2020.De data 20 maart 2020 en 31 mei 2020 werden gekozen omdat ze de thans wetenschappelijk 
aanvaarde incubatietijd van de ziekte weerspiegelen, d.w.z. tussen 2 en 14 dagen na blootstelling aan 
het virus. Concreet betekent dit dat er niet meer dan 14 dagen mogen verstrijken tussen de datum van 
de laatste daadwerkelijke werkdag buitenshuis (d.w.z. niet telewerken) en het voorkomen van de ziekte."4.2. 
Het grondwettelijk beginsel van gelijkheid en niet-discriminatie vereist dat het gecreëerde onderscheid 
tussen gevallen die wel en niet onder het toepassingsgebied vallen, op een objectief criterium berust 
en redelijk verantwoord is. Het bestaan van een dergelijke verantwoording moet worden beoordeeld rekening 
houdend met het doel en de gevolgen van de betwiste maatregel en met de aard van de ter zake geldende 
beginselen; het beginsel van gelijkheid en niet-discriminatie is geschonden wanneer vaststaat dat er 
geen redelijk verband van evenredigheid bestaat tussen de aangewende middelen en het beoogde doel.6Er 
dient te worden opgemerkt dat de ontworpen regeling enerzijds afwijkt van de reguliere procedure voor 
de erkenning als beroepsziekte, zoals vastgesteld door de beroepsziektenwet, en anderzijds haar toepasselijkheid 
in de tijd laat afhangen van bepaalde data, vastgesteld op basis van criteria die als weinig pertinent, 
laat staan als wetenschappelijk onderbouwd, overkomen. De hieruit voortvloeiende verschillen in behandeling 
dienen in het licht van het gelijkheidsbeginsel door de stellers van het te nemen besluit te kunnen worden 
verantwoord.Hierbij zal dienen te worden nagegaan of de voornoemde verschillen in behandeling 
voldoen aan de voorwaarden inzake doelmatigheid, objectiviteit, pertinentie en evenredigheid om in overeenstemming 
te kunnen worden geacht met het grondwettelijke gelijkheidsbeginsel en verdient het aanbeveling om een 
afdoende verantwoording op te nemen in het verslag aan de Koning. Het louter omschrijven van het gezondheidsrisico 
biedt weliswaar enige duiding, maar vormt op zich geen afdoende verantwoording in het licht van het gelijkheidsbeginsel.4.3. 
Het is aangewezen de wijzigingen aan het koninklijk besluit van 28 maart 1969 in volgorde van de te wijzigen 
artikelen op te nemen in het ontwerp. Bijgevolg dient de bepaling onder artikel 3 van het ontwerp opgenomen 
te worden als artikel 2 en omgekeerd.BIJZONDERE OPMERKINGENAanhef5. Gelet 
op hetgeen sub 3 tot 3.2 in verband met de rechtsgrond is opgemerkt dient in het eerste lid van de aanhef 
de verwijzing naar artikel 5, § 1, 3°, van de wet van 27 maart 2020 (II) te worden geschrapt.Artikel 
16. In de ontworpen bepaling dient te worden geëxpliciteerd dat het de bedrijven van de cruciale 
sectoren en de essentiële diensten betreft zoals bedoeld in de bijlage van het ministerieel besluit van 
23 maart 2020 'houdende dringende maatregelen om de verspreiding van het coronavirus COVID-19 te beperken'.Artikel 
27. In artikel 2 van het ontwerp wordt bepaald dat de artikelen 36, tweede lid, en 52, vierde 
lid, van de beroepsziektenwet, niet van toepassing zijn in het kader van de erkenning onder code 1.404.04.Door 
de gemachtigde werd de noodzaak van deze bepaling als volgt toegelicht: "L'article 2 est rendu 
nécessaire parce que l'introduction d'un nouveau code maladie peut poser, en soi, par rapport au caractère 
exceptionnel de la situation actuelle, certaines difficultés pour l'indemnisation en raison de l'existence 
de certaines dispositions des lois coordonnées le 3 juin 1970: * l'article 36, alinéa 2 qui 
stipule que 'Lorsque l'incapacité temporaire ou le décès sont antérieurs à l'inscription de la maladie 
sur la liste visée à l'article 30, la victime ou ses ayants droit peuvent prétendre à réparation à partir 
de la date à laquelle la maladie a été inscrite';* l'article 52, alinéa 4 qui stipule que '(...)Toutefois, 
en ce qui concerne les cas d'incapacité temporaire, les demandes doivent être introduites soit au cours 
de la période d'incapacité temporaire de travail, interrompue ou non par une ou plusieurs périodes de 
reprise de travail, soit au cours de la période où se manifestent les symptômes de la maladie professionnelle'.L'application 
de ces dispositions auraient pour conséquences que : * l'indemnisation de l'incapacité de travail 
temporaire ne pourrait débuter qu'à partir de la date d'entrée en vigueur de l'arrêté royal insérant 
le nouveau code au sein de la liste des maladies professionnelles, pour autant qu'au moment de l'introduction 
de la demande, l'intéressé présente encore les symptômes de la maladie;* l'indemnisation des 
dommages résultant du décès ne pourrait débuter qu'à partir de la date d'entrée en vigueur de l'arrêté 
insérant le nouveau code au sein de la liste des maladies professionnelles.S'agissant d'un 
régime temporaire justifié par des considérations exceptionnelles, l'application de ces règles doit être 
écartée, sauf à priver la proposition d'une grande part de son utilité attendue.Par ailleurs, 
parce qu'ils sont pris dans le cadre de mesures temporaires et provisoires de pouvoirs spéciaux il a 
été jugé préférable de ne pas intégrer l'écartement temporaire de ces deux dispositions directement dans 
l'AR de 1969 pour ne pas en alourdir et complexifier inutilement le texte." 7Het 
verdient aanbeveling deze toelichting op te nemen in het verslag aan de Koning.Artikel 38.1. 
Als eerste criterium voor blootstelling betreffende de code 1.404.04 wordt vereist dat de werkomstandigheden 
of de aard van de uitgeoefende beroepsactiviteiten het geregeld onmogelijk maken om een afstand van 1,5 
meter te bewaren in de contacten met andere personen. Gevraagd hoe dit bewijs kan worden geleverd, 
of dit geen te zware bewijslast oplegt en hoe de administratie dit bewijs controleert en beoordeelt, 
antwoordde de gemachtigde: "Fedris est coutumier de l'examen de dossiers pour lesquels il importe 
de prendre en compte l'exercice très concret sur le terrain de l'activité des travailleurs. Les victimes 
sont susceptibles d'apporter tout type de preuve par toute voie de droit comme pour toute maladie professionnelle. 
Ce seront un faisceau d'indices qui permettront à Fedris en fonction de la nature de l'activité d'évaluer 
dans quelle mesure il apparait que les précautions édictée n'ont probablement pu être toute respectées 
à la lettre. Par exemple une patrouille de police qui procède à une intervention peut difficilement respecter 
une distance de 1,5 m."Het verdient aanbeveling deze verduidelijking eveneens op te nemen in 
het verslag aan de Koning. 8.2. Om in overeenstemming te zijn met de inhoud van de bijlage 
bij het besluit van 28 maart 1969 dient het opschrift "Criteria voor blootstelling betreffende de code 
1.404.04" te worden vervangen door het opschrift "Code 1.404.04 - SARS-CoV-2".8.3. Het woord 
"indien" dient te worden weggelaten in de bepaling van het tweede en derde criterium.Artikel 
49.1. Artikel 4, eerste lid, van het ontwerp, bepaalt dat tot en met 31 december 2020 de Koning, 
bij een besluit vastgesteld na overleg in de Ministerraad, de toepassing van dit besluit kan uitbreiden 
tot andere periodes van uitoefening van een beroepsactiviteit in bedrijven van de cruciale sectoren en 
de essentiële diensten die hun activiteiten mogen voortzetten wanneer nieuwe lockdownmaatregelen worden 
opgelegd om de verspreiding van het coronavirus te beperken, dat Hij de periodes bepaalt waarin rekening 
wordt gehouden met de activiteit en de periodes waarin de ziekte wordt vastgesteld en dat Hij daartoe 
de bepalingen van de artikelen 1 en 3 van het koninklijk besluit van 28 maart 1969 kan wijzigen of vervangen.De 
gemachtigde geeft dienaangaande de volgende toelichting: "Dans la mesure où la faculté n'est 
donnée au Roi que jusqu'au 31 décembre 2020 d'étendre l'application du code à d'autre périodes, il est 
induit que de nouvelles mesures de confinement soient avant cette date prises. Toute éventuelle prolongation 
serait ipso facto conditionnée par la durée de ces nouvelles mesures de confinement en cas de seconde 
vague de contamination.La possibilité pour le Roi de modifier ou remplacer les dispositions 
introduites par les articles 1er et 3 portent effectivement sur les dispositions introduites 
par l'article 1er dans l'AR de 1969 et par l'article 3 dans l'annexe de l'AR de 1969.L'intention 
est effectivement que la disposition de l'article 2 reste d'application en cas de prolongation de l'application 
de code spécifique."9.2. Er dient op te worden gewezen dat het niet nodig is en bovendien af 
te raden dat een overheid aan zichzelf een machtiging toekent. In het voorliggende geval lijkt het evenwel 
de bedoeling van de stellers te zijn dat het te nemen bijzonderemachtenbesluit op zijn beurt een "gewone" 
machtiging zou toekennen aan de Koning.De aan de Koning toegekende delegatie impliceert dat 
het volledige temporele toepassingsgebied van de ontworpen regeling door de Koning zal kunnen worden 
bepaald. Een dergelijke bepaling, die erop neerkomt dat de Koning zichzelf machtigt om in voorkomend 
geval buiten het kader van de bijzondere machten waarover hij op grond van de wet van 27 maart 2020 (II) 
beschikt bedoelde regeling nog uit te breiden tot andere periodes van uitoefening van een beroepsactiviteit, 
hoort niet thuis in het voorliggende besluit maar kan in voorkomend geval wel worden opgenomen in de 
wet waarbij het besluit wordt bekrachtigd.In zoverre voornoemde bepaling zou worden opgenomen 
in een bekrachtigingswet dient erop te worden gewezen dat er naar "artikel 1 en de bijlage van voornoemd 
koninklijk besluit" dient te worden verwezen in plaats van naar "de artikelen 1 en 3 van voornoemd koninklijk 
besluit van 28 maart 1969".DE GRIFFIER    Wim GEURTSDE VOORZITTERMarnix 
VAN DAMME_______Nota's1 Zoals opgenomen in de bijlage 
van het ministerieel besluit van 23 maart 2020 'houdende dringende maatregelen om de verspreiding van 
het coronavirus COVID-19 te beperken'.2 Parl.St. Kamer 2019-2020, nr. 55- 
1104/001, 6.3 Parl.St. Kamer 2019-2020, nr. 55- 1104/001, 6-7.4 
Federaal agentschap voor beroepsrisico's.5 De periode van 18 maart 2020 tot 
en met 17 mei 2020 is gesteund op het gegeven dat vanaf 18 maart 2020 de eerste lockdownmaatregelen werden 
ingevoerd. Deze maatregelen werden voor het eerst genomen bij het ministerieel besluit van 18 maart 2020 
'houdende dringende maatregelen om de verspreiding van het coronavirus COVID-19 te beperken', dat werd 
opgeheven door het ministerieel besluit van 23 maart 2020 'houdende dringende maatregelen om de verspreiding 
van het coronavirus COVID-19 te beperken'.6 Vaste rechtspraak van het Grondwettelijk 
Hof. Zie bv. GwH 17 juli 2014, nr. 107/2014, B.12; GwH 25 september 2014, nr. 141/2014, B.4.1; GwH 30 
april 2015, nr. 50/2015, B.16; GwH 18 juni 2015, nr. 91/2015, B.5.1.; GwH 16 juli 2015, nr. 104/2015, 
B.6.7 Zie ook het advies van Fedris van 13 mei 2020 (p. 7-8).26 
JUNI 2020. - Koninklijk besluit nr. 39 tot wijziging van het koninklijk besluit van 28 maart 1969 houdende 
vaststelling van de lijst van beroepsziekten die aanleiding geven tot schadeloosstelling en tot vaststelling 
van de criteria waaraan de blootstelling aan het beroepsrisico voor sommige van deze ziekten moet voldoen 
wegens COVID-19FILIP, Koning der Belgen, Aan allen die nu zijn en hierna wezen zullen, 
Onze Groet.Gelet op de wet van 27 maart 2020 die machtiging verleent aan de Koning om maatregelen 
te nemen in de strijd tegen de verspreiding van het coronavirus COVID-19 (II), artikel 5, § 1, 
5°;Gelet op de wetten betreffende de preventie van beroepsziekten en de vergoeding van de schade 
die uit die ziekten voortvloeit, gecoördineerd op 3 juni 1970;Gelet op het koninklijk besluit 
van 28 maart 1969 houdende vaststelling van de lijst van beroepsziekten die aanleiding geven tot schadeloosstelling 
en tot vaststelling van de criteria waaraan de blootstelling aan het beroepsrisico voor sommige van deze 
ziekten moet voldoen;Gelet op artikel 6, tweede lid, van de wet van 27 maart 2020 dat machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (II), is dit besluit vrijgesteld van adviesverplichting gezien de hoogdringendheid gemotiveerd 
door de COVID-19-pandemie;Overwegende het advies van het Beheerscomité voor de beroepsziekten 
van Fedris, gegeven op 13 mei 2020;Gelet op de adviezen van de inspecteurs van Financiën, gegeven 
op 25 mei 2020 en 27 mei 2020;Gelet op de akkoordbevinding van de Minister van Begroting, d.d. 
5 juni 2020;Gelet op het protocol nr. 224/3 van 19 juni 2020 van het Gemeenschappelijk Comité 
voor alle overheidsdiensten;Gelet op artikel 8, § 2, 2°, van de wet van 15 december 
2013 houdende diverse bepalingen inzake administratieve vereenvoudiging, is dit besluit vrijgesteld van 
een regelgevingsimpactanalyse gezien de hoogdringendheid gemotiveerd door het gezondheidsrisico dat het 
coronavirus COVID-19 met zich brengt; Gelet op advies nr. 67.608/1 van de Raad van State, gegeven 
op 19 juni 2020, bij toepassing van artikel 4, derde lid, van de wet van 27 maart 2020 dat machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (I); Overwegende dat de crisis als gevolg van de COVID-19-pandemie dringende maatregelen 
vereist met betrekking tot het aanzienlijke gezondheidsrisico voor de werknemers of ambtenaren die beroepsactiviteiten 
uitoefenen in bedrijven van de cruciale sectoren en de essentiële diensten en voor wie een COVID-19-besmetting 
momenteel niet kan worden erkend als beroepsziekte, behalve in het open systeem;Op de voordracht 
van de Minister van Ambtenarenzaken, van de Minister van Veiligheid en Binnenlandse Zaken en de Minister 
van Sociale Zaken en op het advies van de in Raad vergaderde Ministers,Hebben Wij besloten 
en besluiten Wij : Artikel 1. In artikel 1 van het koninklijk besluit van 28 maart 1969 houdende 
vaststelling van de lijst van beroepsziekten die aanleiding geven tot schadeloosstelling en tot vaststelling 
van de criteria waaraan de blootstelling aan het beroepsrisico voor sommige van deze ziekten moet voldoen, 
laatst gewijzigd bij het koninklijk besluit van 22 januari 2013, wordt het volgende codenummer ingevoegd 
tussen het codenummer "1.404.03" en het codenummer "1.6.": "1.404.04 - Elke ziekte veroorzaakt 
door SARS-CoV-2 bij werknemers die in de periode van 18 maart 2020 tot en met 17 mei 2020 beroepsactiviteiten 
hebben uitgeoefend in bedrijven van de cruciale sectoren en de essentiële diensten zoals bedoeld in de 
bijlage van het ministerieel besluit van 23 maart 2020 houdende dringende maatregelen om de verspreiding 
van het coronavirus COVID-19 te beperken, voor zover het optreden van de ziekte wordt vastgesteld in 
de periode van 20 maart 2020 tot en met 31 mei 2020.".Art. 2. De bijlage bij dit besluit, vervangen 
bij het koninklijk besluit van 9 december 2019, wordt aangevuld als volgt: "Code 1.404.04 - 
SARS-CoV-2Zijn blootgesteld aan het beroepsrisico van de ziekte 1.404.04: de werknemers 
die in de periode van 18 maart 2020 tot en met 17 mei 2020 beroepsactiviteiten hebben uitgeoefend in 
bedrijven van de cruciale sectoren en de essentiële diensten bedoeld in de bijlage van het ministerieel 
besluit van 23 maart 2020 houdende dringende maatregelen om de verspreiding van het coronavirus COVID-19 
te beperken, voor zover: - de werkomstandigheden of de aard van de uitgeoefende beroepsactiviteiten 
het geregeld onmogelijk maken om een afstand van 1,5 meter te bewaren in de contacten met andere personen,- 
er niet meer dan 14 dagen zijn verstreken tussen het optreden van de ziekte en de datum van de laatste 
daadwerkelijke werkzaamheden van de werknemer buitenshuis,- en er niet meer dan 14 dagen zijn 
verstreken tussen het optreden van de ziekte en de datum waarop de onderneming waarin de werknemer zijn 
beroepsactiviteit uitoefende niet meer opgenomen werd in de bijlage bij voornoemd ministerieel besluit 
van 23 maart 2020.".Art. 3. De artikelen 36, tweede lid, en 52, vierde lid, van de wetten betreffende 
de preventie van beroepsziekten en de vergoeding van de schade die uit die ziekten voortvloeit, gecoördineerd 
op 3 juni 1970, zijn niet van toepassing in het kader van de erkenning onder code 1.404.04.Art. 
4. Dit besluit heeft uitwerking met ingang van 18 maart 2020.Art. 5. De minister bevoegd voor 
Ambtenarenzaken, de Minister die de Binnenlandse Zaken onder zijn bevoegdheid heeft en de minister bevoegd 
voor Sociale Zaken zijn, ieder wat hem betreft, belast met de uitvoering van dit besluit.Gegeven 
te Brussel, 26 juni 2020. FILIPVan Koningswege : De Minister van Ambtenarenzaken,D. 
CLARINVALDe Minister van Veiligheid en Binnenlandse Zaken,P. DE CREMDe 
Minister van Sociale Zaken,M. DE BLOCK