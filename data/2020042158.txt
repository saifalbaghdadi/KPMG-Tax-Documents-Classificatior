Publicatie : 2020-07-10Numac : 2020042158
FEDERALE OVERHEIDSDIENST ECONOMIE, K.M.O., MIDDENSTAND EN ENERGIE  
 1 JULI 2020. - Koninklijk besluit tot goedkeuring van het reglement genomen in uitvoering van de wet van 18 september 2017 tot voorkoming van het witwassen van geld en de financiering van terrorisme en tot beperking van het gebruik van contanten voor de handelaren in diamant en/of synthetische diamant geregistreerd onder toepassing van artikel 169, § 3, van de programmawet van 2 augustus 2002 
FILIP, 
Koning der Belgen, Aan allen die nu zijn en hierna wezen zullen, Onze Groet.Gelet 
op de wet van 18 september 2017 tot voorkoming van het witwassen van geld en de financiering van terrorisme 
en tot beperking van het gebruik van contanten, artikel 86, § 1, tweede lid ;Gelet op 
het koninklijk besluit van 7 oktober 2013 tot goedkeuring van het reglement genomen in uitvoering van 
de wet van 11 januari 1993 tot voorkoming van het gebruik van het financiële stelsel voor het witwassen 
van geld en de financiering van terrorisme voor de handelaren in diamant geregistreerd onder toepassing 
van artikel 169, § 3, van de programmawet van 2 augustus 2002;Gelet op het advies van 
de Interministeriële Economische Commissie, gegeven op 18 september 2019 ;Op de voordracht 
van de Minister van Economie,Hebben Wij besloten en besluiten Wij :Artikel 1. Het 
bij dit besluit gevoegde reglement genomen in uitvoering van de wet van 18 september 2017 tot voorkoming 
van het witwassen van geld en de financiering van terrorisme en tot beperking van het gebruik van contanten 
voor de handelaren in diamant en/of synthetische diamant geregistreerd onder toepassing van artikel 169, 
§ 3, van de programmawet van 2 augustus 2002. wordt goedgekeurd.Art. 2. Het koninklijk 
besluit van 7 oktober 2013 tot goedkeuring van het reglement genomen in uitvoering van de wet van 11 
januari 1993 tot voorkoming van het gebruik van het financiële stelsel voor het witwassen van geld en 
de financiering van terrorisme voor de handelaren in diamant geregistreerd onder toepassing van artikel 
169, § 3, van de programmawet van 2 augustus 2002, wordt opgeheven.Art. 3. De minister 
bevoegd voor Economie is belast met de uitvoering van dit besluit.Gegeven te Brussel, 1 juli 
2020.FILIPVan Koningswege :De Minister van Economie,N. MUYLLEBijlageReglement 
van de Federale Overheidsdienst Economie, K.M.O., Middenstand en Energie (hierna als het « reglement 
») genomen in uitvoering van de wet van 18 september 2017 tot voorkoming van het witwassen van geld en 
de financiering van terrorisme en tot beperking van het gebruik van contanten (hierna genoemd "wet") 
voor de handelaren in diamant en/of synthetische diamant geregistreerd onder toepassing van artikel 169, 
§ 3, van de programmawet van 2 augustus 2002.INLEIDINGDe geregistreerde handelaren 
in diamant en/of synthetische diamant (zoals hieronder gedefinieerd) maken gebruik van dit reglement, 
zoals goedgekeurd door het koninklijk besluit van 1 juli 2020 (hierna genoemd "KB"), en genomen in uitvoering 
van de wet, om als dusdanig in overeenstemming te zijn met de bepalingen van de wet.De Federale 
Overheidsdienst Economie, K.M.O., Middenstand en Energie geeft er de voorkeur aan om de tekst en inhoud 
van dit reglement te beperken tot de essentie die van belang is voor de toepassing van de wet door de 
geregistreerde handelaren in diamant en/of synthetische diamant.Naast zijn reglementaire bevoegdheid, 
dient de Federale Overheidsdienst Economie, K.M.O., Middenstand en Energie doeltreffende mechanismen 
in te stellen ter controle van de naleving door de handelaren in diamant en/of synthetische diamant van 
de verplichtingen van:1°  hoofdstuk 2 van Titel 4 van Boek II van de wet en de meldingsplicht 
(alsook de verplichtingen opgelegd door de reglementen, koninklijke besluiten en andere maatregelen genomen 
ter uitvoering van de wet en de Richtlijn 2015/849 en van de waakzaamheidsplichten bedoeld in de bindende 
bepalingen betreffende financiële embargo's (art.85, § 1, van de wet); en2°  Boek III, 
van de wet, meer in het bijzonder de toepassing van artikel 67.De wijze waarop deze controles 
georganiseerd worden behoort tot de bevoegdheid van de Federale overheidsdienst Economie, K.M.O., Middenstand 
en Energie.Onder voorbehoud van de bijzondere overgangsbepalingen van artikel 192 van de wet 
zijn de bepalingen van dit reglement mutatis mutandis van toepassing op de zakenrelaties die reeds bestonden 
op het ogenblik van de inwerkingtreding van de wet, met name op 16 oktober 2017.TITEL 1. - 
ALGEMENE BEPALINGENHOOFDSTUK 1. -  DefinitiesArtikel 1. Voor de toepassing van dit 
reglement wordt verstaan onder:1°  "de wet": de wet van 18 september 2017 tot voorkoming van 
het witwassen van geld en de financiering van terrorisme en tot beperking van het gebruik van contanten;2° 
 "de Dienst van de FOD Economie": de dienst van de Federale Overheidsdienst Economie, K.M.O., Middenstand 
en Energie die belast is met het toezicht zoals bedoeld in artikel 169, § 1, van de programmawet 
van 2 augustus 2002;3°  "Antwerp World Diamond Centre private stichting (afgekort AWDC)": de 
stichting die tot doel heeft de bevordering, promotie, belangenvertegenwoordiging en ondersteuning van 
de diamanthandel en diamantnijverheid in België en in de Antwerpse regio in het bijzonder, alsmede de 
bevordering van de internationale uitstraling van Antwerpen als wereldcentrum van de diamant en van edelstenen. 
AWDC ondersteunt tevens de handelaars in diamant en/of synthetische diamant bij het naleven van hun anti-witwasverplichtingen;4° 
 "handelaar in diamant en/of synthetische diamant": een handelaar in diamant en/of synthetische diamant 
die geregistreerd is bij de Dienst Vergunningen van de Federale Overheidsdienst Economie, K.M.O., Middenstand 
en Energie in uitvoering van artikel 169, § 3, van de programmawet van 2 augustus 2002 en het 
koninklijk besluit van 20 november 2019 houdende maatregelen betreffende het toezicht op de diamantsector 
en dus in het bezit van een registratienummer. De lijst van geregistreerde handelaars in diamant en/of 
synthetische diamant kan geraadpleegd worden via www.registereddiamondcompanies.be of via een opzoeking 
op de website van de Kruispuntbank van Ondernemingen (http://economie.fgov.be) waar meer uitgebreide 
informatie terug te vinden is.Voor het overige hebben de in dit reglement gebruikte termen 
dezelfde betekenis als in de wet.HOOFDSTUK 2. -  ToepassingsgebiedArt. 2. Dit reglement 
is van toepassing op de onderworpen entiteiten als bedoeld in artikel 5, § 1, 31°,  van de wet.TITEL 
2. -  ALGEMENE RISICOBEOORDELING EN RISICOCLASSIFICATIEHOOFDSTUK 1. -  Risicobeoordeling door 
de handelaren in diamant en/of synthetische diamant onderworpen aan dit reglementArt. 3. De 
onderworpen handelaren in diamant en/of synthetische diamant leggen schriftelijk, op papier of via een 
elektronische informatiedrager, vast op welke wijze de risico's op het witwassen van geld en de financiering 
van terrorisme (WG/FT risico's) die ze met toepassing van artikel 16 van de wet hebben geïdentificeerd 
en beoordeeld, in aanmerking worden genomen in het kader van de gedragslijnen, waaronder het in titel 
3 van dit reglement bedoelde anti-witwas- en cliëntacceptatiebeleid, van de procedures en van de interne 
controlemaatregelen die ze vaststellen in overeenstemming met artikel 8 van de wet. Ze houden dit geschrift 
ter beschikking van de Dienst van de FOD Economie, teneinde te voldoen aan de vereiste van artikel 17, 
tweede lid, van de wet.TITEL 3. - ORGANISATIE EN INTERNE CONTROLEHOOFDSTUK 1. - Organisatie 
en interne controle bij de handelaren in diamant en/of synthetische diamant onderworpen aan dit reglementAfdeling 
1. - OrganisatieArt. 4. De handelaren in diamant en/of synthetische diamant ontwikkelen en 
passen conform de vereisten voorzien in artikel 8 van de wet, doeltreffende gedragslijnen, procedures 
en interne controlemaatregelen toe om te voldoen aan bepalingen van de wet, van de besluiten genomen 
ter uitvoering van de wet, de bindende bepalingen betreffende de financiële embargo's, en de bepalingen 
van dit reglement, en om WG/FT-risico's te identificeren, te beperken en te beheersen. Deze gedragslijnen, 
procedures en maatregelen dienen evenredig te zijn met de aard en de omvang van de betrokken diamanthandel.Art. 
5.  § 1. In uitvoering van artikel 9 van de wet dient de onderworpen handelaar in diamant en/of 
synthetische diamant een verantwoordelijke persoon aan te duiden die waakt over de tenuitvoerlegging 
van het beleid met betrekking tot het witwassen van geld, de financiering van terrorisme en de financiering 
van de proliferatie van massavernietigingswapens (WG/FTP-beleid). § 2. De persoon bedoeld 
in § 1 stelt jaarlijks ten behoeve van de Dienst van de FOD Economie een activiteitenverslag op 
en bezorgt dit, uiterlijk op 31 maart van het volgend jaar, digitaal via www.registereddiamondcompanies.be 
of op papier aan de Dienst van de FOD Economie. Deze persoon beantwoordt naar waarheid de vragenlijst 
met betrekking tot de implementatie van de anti-witwaswet in de onderneming van de handelaar in diamant 
en/of synthetische diamant, wat de Dienst van de FOD Economie in staat stelt om kennis te nemen van de 
WG/FT-risico's waaraan de onderworpen handelaar in diamant en/of synthetische diamant is blootgesteld 
en om het passend karakter van de gedragslijnen, procedures en interne controlemaatregelen die ten uitvoer 
zijn gelegd met toepassing van artikel 8 van de wet na te gaan. § 3. De persoon bedoeld 
in § 1 volgt minstens eenmaal per jaar een door de Dienst van de FOD Economie erkende anti-witwasopleiding, 
om te voldoen aan de vereisten van artikel 8, § 2, 3°,  van de wet. Deze persoon houdt het deelnamecertificaat 
hiervan bij en kan dit voorleggen bij een controle van de Dienst van de FOD Economie. Afdeling 
2. - Interne procedures Onderafdeling 1. - Anti-witwas- en cliëntacceptatiebeleidArt. 
6.  § 1. De onderworpen handelaren in diamant en/of synthetische diamant dienen een aan hun activiteiten 
aangepast anti-witwasbeleid op te maken en ten uitvoer te leggen, dat hen in staat stelt om de algemene 
risico's op hun ondernemingsniveau vast te stellen en hun interne organisatie schriftelijk vast te leggen. 
Dit anti-witwasbeleid dient ook een cliëntacceptatiebeleid te omvatten, dat hen in staat stelt om, bij 
het aanknopen van een zakelijke relatie met cliënten of bij het uitvoeren van occasionele verrichtingen 
voor cliënten, een voorafgaand onderzoek te verrichten naar de WG/FT-risico's die zijn verbonden aan 
het profiel van de cliënt en aan de aard van de zakelijke relatie of de gewenste occasionele verrichting, 
om gedurende zakelijke relaties of occasionele verrichtingen waakzaam te blijven voor risico's, alsook 
om maatregelen te nemen om de geïdentificeerde risico's te verminderen, in uitvoering van artikel 8, 
§ 2, 1°,  van de wet. § 2. De onderworpen handelaars in diamant en/of synthetische 
diamant baseren zich hiervoor op het document "anti-witwasbeleid voor de Belgische diamanthandelaar" 
dat door de Dienst van de FOD Economie en door AWDC aan hen ter beschikking werd gesteld. § 
3. Dit anti-witwas- en cliëntacceptatiebeleid stelt de onderworpen handelaars in diamant en/of synthetische 
diamant met name in staat hun volledige medewerking te verlenen aan de voorkoming van WG/FT risico's 
via een passende kennisname en een passend onderzoek van de kenmerken van hun cliënteel, van de door 
hen aangeboden producten, diensten of verrichtingen, van de betrokken landen of geografische gebieden 
en van de leveringskanalen waarop een beroep wordt gedaan.Onderafdeling 2. - Financiële embargo'sArt. 
7. De onderworpen handelaren in diamant en/of synthetische diamant dienen het beleid met betrekking tot 
financiële embargo's dat door de Dienst van de FOD Economie en door AWDC in een document ter beschikking 
werd gesteld, toe te passen, wat het mogelijk maakt om bindende bepalingen betreffende deze financiële 
embargo's ten uitvoer te leggen, ten uitvoering van artikel 8, § 1, 3°,  van de wet.Onderafdeling 
3. - Verzameling, verificatie en bijwerking van de identificatiegegevensArt. 8. Teneinde te 
voldoen aan hun verplichting tot identificatie en de identiteitsverificatie van de personen bedoeld in 
de artikelen 21 tot en met 24 van de wet, daaronder ook begrepen de leveranciers, handelen de onderworpen 
handelaren in diamant en/of synthetische diamant, overeenkomstig de artikelen 26 tot en met 31 van de 
wet.Art. 9.  § 1. De onderworpen handelaren in diamant en/of synthetische diamant identificeren 
en verifiëren de identiteit van de personen bedoeld in de artikelen 21 tot en met 24 van de wet die Belgische 
geregistreerde handelaren in diamant en/of synthetische diamant zijn door een opzoeking te doen van de 
identificatiegegevens via www.registereddiamondcompanies.be of via een opzoeking op de website van de 
Kruispuntbank van Ondernemingen (http://economie.fgov.be). De onderworpen handelaren in diamant en/of 
synthetische diamant bewaren een kopie van de webpagina met de identificatiegegevens. § 
2. De onderworpen handelaren in diamant en/of synthetische diamant identificeren en verifiëren de identificatiegegevens 
van de personen bedoeld in de artikelen 21 tot en met 24 van de wet die geen Belgische registreerde handelaren 
in diamant en/of synthetische diamant zijn door opzoekingen te doen in betrouwbare en onafhankelijke 
bronnen en databanken die ter beschikking staan van de handelaren in diamant en/of synthetische diamant, 
overeenkomstig het anti-witwasbeleid van deze. De handelaar in diamant en/of synthetische diamant screent 
hierbij zijn cliënteel eveneens op potentiële WG/FT risico's. Art. 10. De onderworpen handelaren 
in diamant en/of synthetische diamant die deelnemen aan een handelsbeurs en hierbij gebruikmaken van 
de in artikel 31 van de wet bepaalde mogelijkheid tot afwijking en de identiteit van de in de artikelen 
21 tot en met 23 van de wet bedoelde personen tijdens de zakelijke relatie verifiëren, leggen in hun 
interne regels passende maatregelen vast die garanderen dat wordt voldaan aan de in voornoemd artikel 
31 gestelde voorwaarden.Onderafdeling 4. - Melding van vermoedensArt. 11. Wanneer 
een onderworpen handelaar in diamant en/of synthetische diamant weet, vermoedt of redelijke gronden heeft 
om te vermoeden dat geldmiddelen, verrichtingen of pogingen tot verrichtingen, of een feit waarvan ze 
kennis hebben verband houden met het witwassen van geld of de financiering van terrorisme, maakt hij 
hier overeenkomstig de artikelen 47 en 54 van de wet melding van aan de Cel voor Financiële Informatieverwerking 
(CFI), hetzij rechtstreeks, hetzij via, en dit ongefilterd, aan het meldpunt van AWDC, en dit enkel en 
alleen met het oog op het optimaliseren van de kwaliteit van de informatie. Deze melding gebeurt schriftelijk 
of op elektronische wijze, overeenkomstig de modaliteiten bepaald door de CFI.Ingeval de onderworpen 
handelaar in diamant en/of synthetische diamant melding doet aan de CFI via AWDC, doet AWDC de melding 
aan de CFI in naam en voor rekening van de handelaar in diamant en/of synthetische diamant dan wel in 
eigen naam van AWDC. In uitvoering van artikel 48 van de wet zal de onderworpen handelaar in 
diamant en/of synthetische diamant gevolg geven aan de verzoeken van de CFI om bijkomende inlichtingen 
te verstrekken.TITEL 4. -  SLOTBEPALINGENArt. 12. Dit reglement treedt in werking 
op de dag van de bekendmaking in het Belgisch Staatsblad van het koninklijk besluit tot goedkeuring ervan.Met 
ingang van die datum vervangt dit reglement, ten aanzien van de in artikel 2 bedoelde onderworpen handelaren 
in diamant en/of synthetische diamant, het reglement genomen in uitvoering van de wet van 11 januari 
1993 tot voorkoming van het gebruik van het financiële stelsel voor het witwassen van geld en de financiering 
van terrorisme voor de handelaren in diamant en/of synthetische diamant geregistreerd onder toepassing 
van artikel 169, § 3, van de programmawet van 2 augustus 2002, dat door het koninklijk besluit 
van 7 oktober 2013 werd goedgekeurd.Gezien om gevoegd te worden bij ons besluit van 1 juli 
2020 tot goedkeuring van het reglement genomen in uitvoering van de wet van 18 september 2017 tot voorkoming 
van het witwassen van geld en de financiering van terrorisme en tot beperking van het gebruik van contanten 
voor de handelaren in diamant en/of synthetische diamant geregistreerd onder toepassing van artikel 169, 
§ 3, van de programmawet van 2 augustus 2002.FILIPVan Koningswege :De 
Minister van Economie,N. MUYLLE