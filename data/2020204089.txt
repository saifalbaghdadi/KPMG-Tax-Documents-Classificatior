Publicatie : 2020-10-09Numac : 2020204089
WAALSE OVERHEIDSDIENST 
 24 SEPTEMBER 2020. - Besluit van de Waalse Regering tot vaststelling van een categorie conjunctureel beschermde afnemers van elektriciteit en gas op korte termijn in het kader van de COVID-19-crisis 
De 
Waalse Regering,Gelet op het decreet van 12 april 2001 betreffende de organisatie van de gewestelijke 
elektriciteitsmarkt, artikel 33, § 2, gewijzigd bij het decreet van 11 april 2014;Gelet 
op het decreet van 19 december 2002 betreffende de organisatie van de gewestelijke gasmarkt, artikel 
31bis, 2, laatst gewijzigd bij het decreet van 21 mei 2015;Gelet op het besluit van de Waalse 
Regering van 4 december 2003 betreffende het preventieve actieplan voor energie;Gelet artikel 
19 van het decreet van 19 december 2019 houdende de algemene uitgavenbegroting van het Waalse Gewest 
voor het begrotingsjaar 2020;Gelet op het rapport van 8 juni 2020 opgemaakt overeenkomstig 
artikel 3, 2°, van het decreet van 11 april 2014 houdende uitvoering van de resoluties van de Vrouwenconferentie 
van de Verenigde Naties die in september 1995 in Peking heeft plaatsgehad en tot integratie van de genderdimensie 
in het geheel van de gewestelijke beleidslijnen;Gelet op het advies van de Inspecteur van Financiën, 
gegeven op 2 juni 2020,Gelet op de instemming van de Minister van Begroting, gegeven op 9 juli 
2020;Gelet op de dringende noodzakelijkheid gemotiveerd door de noodzaak om te voorzien in 
de uitbreiding van het statuut van beschermde afnemer tot de betrokken categorieën, door deze nieuwe 
categorie "conjunctureel beschermde afnemer" te benoemen teneinde de huishoudens die een inkomensverlies 
lijden dat verband houdt met COVID-19, of die een beperkt inkomen hebben en die in moeilijkheden verkeren 
om hun energierekening te betalen, te beschermen; Gelet op advies nr. 67.764/4 van de Raad 
van State, gegeven op 15 juli 2020, overeenkomstig artikel 84, § 1, eerste lid, 3°, van de wetten 
op de Raad van State, gecoördineerd op 12 januari 1973;Gelet op advies 72/2020 van de Gegevensbeschermingsautoriteit 
gegeven op 24 augustus 2020;Gelet op het advies van de "CWaPE", gegeven op 23 juli 2020;Gelet 
op het advies van de beleidsgroep "Energie", gegeven op 17 juli 2020;Op de voordracht van de 
Minister van Energie;Na beraadslaging, Besluit : Artikel 1. Voor de toepassing 
van dit besluit wordt verstaan onder: 1° besluit betreffende de elektriciteitsmarkt: het besluit 
van de Waalse Regering van 30 maart 2006 betreffende de openbare dienstverplichtingen op de elektriciteitsmarkt;2° 
besluit betreffende de gasmarkt: het besluit van de Waalse Regering van 30 maart 2006 betreffende de 
openbare dienstverplichtingen op de gasmarkt;3° decreet betreffende de elektriciteitsmarkt: 
het decreet van 12 april 2001 betreffende de organisatie van de gewestelijke elektriciteitsmarkt;4° 
decreet betreffende de gasmarkt: het decreet van 19 december 2002 betreffende de organisatie van de gewestelijke 
gasmarkt. Art. 2. Er wordt een categorie beschermde afnemers opgericht, die "conjunctureel 
beschermde afnemers" wordt genoemd en die toegekend wordt aan: 1° de residentiële afnemers, 
of elke persoon die onder hetzelfde dak woont, die genieten van een attest van het OCMW of van een sociale 
dienst dat erkent dat het moeilijk is om aan zijn energiefactuur te voldoen overeenkomstig bijlage 1;2° 
de residentiële afnemers, met uitzondering van de afnemers bedoeld in artikel 33, § 1, van het 
decreet van 12 april 2001 betreffende de organisatie van de gewestelijke elektriciteitsmarkt, in gebreke 
van betaling in de volgende gevallen: a) een afnemer, of een persoon die onder hetzelfde dak 
woont, wiens beroepsinkomen wordt beïnvloed door de COVID-19-crisis in de zin van het tweede lid;b) 
een afnemer, of een persoon die onder hetzelfde dak woont, die als volledig vergoede werkloze een uitkering 
heeft;c) een afnemer, of een persoon die onder hetzelfde dak woont, die geniet van een verhoogde 
tegemoetkoming van zijn ziekenfonds krachtens artikel 37 van de gecoördineerde wet van 14 juli 1994 betreffende 
de verplichte verzekering voor geneeskundige verzorging en uitkeringen.In de zin van deze tekst 
wordt verstaan onder: "afnemer wiens beroepsinkomen door de COVID-19-crisis beïnvloed wordt": 1° 
een persoon die een tijdelijke werkloosheidsuitkering heeft ontvangen wegens overmacht als gevolg van 
COVID-19 of om economische redenen overeenkomstig het koninklijk besluit van 25 november 1991 houdende 
de werkloosheidsreglementering en het koninklijk besluit van 30 maart 2020 tot aanpassing van de procedures 
in het kader van tijdelijke werkloosheid omwille van het Covid-19-virus en tot wijziging van artikel 
10 van het koninklijk besluit van 6 mei 2019 tot wijziging van de artikelen 27, 51, 52bis, 58, 58/3 en 
63 van het koninklijk besluit van 25 november 1991 houdende de werkloosheidsreglementering en tot invoeging 
van de artikelen 36sexies, 63bis en 124bis in hetzelfde besluit, wanneer deze uitkering ten minste 14 
dagen tijdelijke werkloosheid dekt;2° een zelfstandige, een helper of een meewerkende echtgeno(o)t(e) 
in de zin van de artikelen 3, 5quater, 6 en 7bis van het koninklijk besluit nr. 38 van 27 juli 1967 houdende 
inrichting van het sociaal statuut der zelfstandigen, die in 2020 een financiële uitkering heeft ontvangen 
na een gedwongen onderbreking, geheel of gedeeltelijk, van zijn of haar zelfstandige activiteit als gevolg 
van COVID-19 krachtens de wet van 23 maart 2020 tot wijziging van de wet van 22 december 2016 houdende 
invoering van een overbruggingsrecht ten gunste van zelfstandigen en tot invoering van tijdelijke maatregelen 
in het kader van COVID-19 ten gunste van zelfstandigen. Art. 3. De brief van de energieleverancier 
waarin de situatie van wanbetaling wordt gemeld en de brief van de netbeheerder die de afnemer in kennis 
stelt van de datum en het tijdstip van de installatie van de budgetmeter, informeren de afnemer over 
de voorwaarden om een conjuncturele beschermde afnemer te zijn. Deze informatie wordt opgenomen in deze 
brieven die 10 dagen na de bekendmaking van dit besluit en tot 31 maart 2021 worden verzonden. Bij 
de ontvangst van een schrijven waarin hij als wanbetaler verklaard wordt voor een energiefactuur van 
zijn leverancier, stuurt de afnemer die het statuut van conjuncturele beschermde afnemer wenst te verkrijgen, 
eventueel via het OCMW of een sociale dienst, een schriftelijke aanvraag aan de beheerder van het distributienet 
waarop hij is aangesloten.De schriftelijke aanvraag omvat: 1° de naam, de voornaam 
en het post- of e-mailadres van de aanvrager;2° de brief m.b.t. de wanbetaling die tussen 18 
maart 2020 en 31 maart 2021 aan de afnemer is meegedeeld;3° anderzijds, a) hetzij 
een attest van de Hulpkas voor werkloosheidsuitkeringen of van elke andere instelling die belast is met 
de betaling van werkloosheidsuitkeringen in verband met tijdelijke werkloosheid wegens overmacht als 
gevolg van de coronaviruscrisis;b) hetzij een attest van een sociale verzekeringskas met betrekking 
tot de financiële uitkeringen die in het kader van het "overbruggingsrecht" in verband met de coronaviruscrisis 
zijn toegekend;c) hetzij een attest van de Hulpkas voor werkloosheidsuitkeringen of van elke 
andere instelling die belast is met de betaling van werkloosheidsuitkeringen in verband met volledig 
vergoede werkloosheid;d) hetzij een attest van het ziekenfonds als begunstigde van de verhoogde 
bijstand;e) hetzij een met bijlage 1 overeenkomstig attest van het OCMW of van een sociale 
dienst;4° als de begunstigde van het statuut van conjunctureel beschermde afnemer niet de houder 
is van het energieleveringscontract: een attest van gezinssamenstelling dat is afgegeven door het gemeentebestuur 
van de woonplaats van de residentiële afnemer op wiens naam het formulier is opgesteld.De distributienetbeheerder 
is als enige verantwoordelijk voor de verwerking van de persoonlijke gegevens die in het kader van dit 
besluit worden overgedragen. Deze gegevens worden door de netbeheerder gewist binnen 3 maanden na afloop 
van de termijn voor het verlenen van het statuut van conjunctureel beschermde afnemer.Na ontvangst 
van de aanvraag vergezeld van de vereiste documenten is de netbeheerder verplicht aan de afnemer te leveren 
tegen het sociale tarief, onverminderd de technische bepalingen voor het beheer van het distributienet 
betreffende informatie-uitwisseling. De distributienetbeheerder stelt de leverancier en de 
afnemer in kennis van de toekenning van het statuut van conjunctureel beschermde afnemer. De distributienetbeheerder 
stelt de leverancier in kennis van de naam en de achternaam van het betrokken huishouden. Indien de begunstigde 
van het statuut van conjunctureel beschermde afnemer niet de houder van het energieleveringscontract 
is, deelt de distributienetbeheerder de naam en de achternaam van de houder van het contract mee. De 
distributienetbeheerder stelt de afnemer tevens in kennis van de voorwaarden die voortvloeien uit de 
toekenning van het statuut van beschermde afnemer en van het feit dat hij met zijn leverancier een redelijk 
betalingsplan kan aangaan om zijn schuld terug te betalen. Het contract tussen de leverancier en de afnemer 
wordt opgeschort. Art. 4. In afwijking van artikel 3 kan de in artikel 2, eerste lid, 2° bedoelde 
afnemer, eventueel via het OCMS of een sociale dienst, een schriftelijke aanvraag indienen om het statuut 
van conjunctureel beschermde afnemer te verkrijgen bij de distributienetbeheerder waarop de klant is 
aangesloten vóór de ontvangst van een brief van zijn leverancier over de wanbetaling.In afwijking 
van artikel 3, derde lid, 1°, bevat de schriftelijke aanvraag aan de distributienetbeheerder in dit geval 
geen wanbetalingsbrief. Art. 5. De modaliteiten voor de terugbetaling van de onbetaalde factuur(en) 
aan de oorspronkelijke leverancier worden vastgelegd in een redelijk betalingsplan, zoals omschreven 
in artikel 30bis van het besluit betreffende de elektriciteitsmarkt en artikel 33bis van het besluit 
betreffende de gasmarkt, dat tussen de leverancier en de afnemer wordt gesloten, in voorkomend geval 
met ondersteuning van een sociale dienst. In geval van toekenning van het statuut van conjunctureel 
beschermde afnemer wordt de wanbetalingsprocedure bedoeld in het besluit betreffende de elektriciteitsmarkt 
en het besluit betreffende de gasmarkt onderbroken voor de facturen die worden uitgeschreven voordat 
de afnemer wordt overgedragen aan de netbeheerder. Art. 6. Binnen de perken van de begrotingskredieten 
is het recht om het statuut van conjunctureel beschermde afnemer aan te vragen open tot 31 maart 2021. 
Het statuut van beschermde afnemer dat in het kader van dit besluit wordt toegekend, eindigt 
automatisch aan het einde van 12 maanden vanaf de datum van toekenning, tenzij het op verzoek van de 
begunstigde eerder is beëindigd. Na deze periode van 12 maanden eindigt de opschorting van 
het contract en hervat het contract tussen de leverancier en de afnemer alle gevolgen ervan.Uiterlijk 
drie maanden voor het einde van de in lid 2 bedoelde periode van twaalf maanden stelt de distributienetbeheerder 
de betrokken conjunctureel beschermde afnemer per brief in kennis van de datum waarop zijn statuut afloopt. 
Deze brief wordt naar de beschermde afnemer per gewone brief of per e-mail verzonden op het adres dat 
bij de aanvraag voor de toekenning van het statuut van conjunctureel beschermde afnemer werd meegedeeld.Wanneer 
een begunstigde van het statuut van conjunctureel beschermde afnemer een contract met een commerciële 
leverancier ondertekent en zijn statuut vroegtijdig beëindigt, informeert de netbeheerder de afnemer 
over het verlies van zijn statuut van beschermde afnemer en vraagt hij bevestiging van de afnemer vóór 
de overdracht naar de commerciële leverancier. Art. 7. Het Waalse Gewest draagt de kosten voor 
de toekenning van het statuut van conjunctureel beschermde afnemer op basis van een forfaitair bedrag. 
Het bedrag van de tegemoetkoming wordt om de zes maanden door de CWaPE berekend en geactualiseerd en 
aan de distributienetbeheerders en de administratie meegedeeld. Deze bedragen worden beschouwd als inkomsten 
uit de facturering van de elektriciteits- of gasleveringen aan de eigen afnemers van de distributienetbeheerder 
in de zin van de tariefmethodologie.De distributienetbeheerder stelt de Administratie maandelijks 
in kennis van het aantal conjunctureel beschermde afnemers, enerzijds voor gas en anderzijds voor elektriciteit.De 
bedragen die nodig zijn om de kosten van de regeling te dekken, worden voorgeschoten aan de distributienetbeheerders. 
Jaarlijks wordt een afrekening gemaakt op basis van het aantal huishoudens dat het statuut heeft genoten 
en het bedrag van de forfaitaire tegemoetkoming dat door de CWaPE voor de betrokken periodes is berekend. 
In geval van onderbenutting van de kredieten wordt het teveel betaalde bedrag door de distributienetbeheerder 
aan het Gewest terugbetaald. Art. 8. In afwijking van artikel 4, § 1, tweede lid, van 
het besluit van de Waalse Regering van 4 december 2003 betreffende het preventieve actieplan voor energie 
worden de preventieve actieplannen voor energie die voor de periode tussen 1 januari 2019 tot 31 december 
2020 in aanmerking komen voor een subsidie, tot 31 maart 2021 verlengd. Art. 9. Dit besluit 
treedt in werking op de dag volgend op de bekendmaking ervan in het Belgisch Staatsblad. Art. 
10. De Minister bevoegd voor Energie is belast met de uitvoering van dit besluit. Namen, 24 
september 2020.Voor de Regering: De Minister-President,E. DI RUPODe 
Minister van Klimaat, Energie en Mobiliteit,Ph. HENRYBIJLAGE IDocument 
ter bevestiging van de hoedanigheid van conjunctureel beschermde afnemer in de zin van artikel 2 van 
het besluit van de Waalse Regering tot instelling van een categorie van conjunctureel beschermde afnemers 
van elektriciteit en gas op korte termijn in het kader van de COVID-19-crisisGegevens van het 
openbaar centrum voor maatschappelijk welzijn of van de centrale dienst: Adres:  
. . . . . Tel.: . . . . . Stempel: Handtekening van de Voorzitter/SecretarisOvereenkomstig 
de beslissing genomen door het openbaar centrum voor maatschappelijk welzijn of de sociale dienst, bevestigt 
dit document dat: De heer/Mevr. (naam en voornaam) :  . . . . . Adres: 
 . . . . . Daadwerkelijk het statuut van conjunctureel beschermde afnemer geniet 
in toepassing van artikel 2, § 1, van het decreet van de Waalse regering van 24 september 2020 
tot instelling van een categorie van conjunctureel beschermde afnemers van elektriciteit en gas op korte 
termijn in het kader van de COVID-19-crisis Datum: . . . . . Dit attest is geldig 
tot 31 maart 2021.Gezien om te worden gevoegd bij het besluit van de Waalse Regering van 24 
september 2020 tot instelling van een categorie van conjunctureel beschermde afnemers van elektriciteit 
en gas op korte termijn in het kader van de COVID-19-crisis.Namen, 24 september 2020.Voor 
de Regering: De Minister-President,E. DI RUPODe Minister van Klimaat, Energie 
en Mobiliteit,Ph. HENRY