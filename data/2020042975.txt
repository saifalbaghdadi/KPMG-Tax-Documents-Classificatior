Publicatie : 2020-09-25Numac : 2020042975
FEDERALE OVERHEIDSDIENST VOLKSGEZONDHEID, VEILIGHEID VAN DE VOEDSELKETEN EN LEEFMILIEU  
 21 SEPTEMBER 2020. - Koninklijk besluit waarbij aan personen die wettig niet bevoegd zijn de geneeskunde te beoefenen, in het kader van de coronavirus COVID-19 epidemie, toelating wordt verleend om bepaalde laboratoriumonderzoeken te verrichten 
FILIP, Koning der Belgen, Aan allen die nu 
zijn en hierna wezen zullen, Onze Groet.Gelet op de wet van 19 januari 1961 waarbij aan personen 
die wettig niet bevoegd zijn de geneeskunde te beoefenen, in uitzonderlijke omstandigheden toelating 
wordt verleend om bepaalde geneeskundige handelingen te verrichten, artikel 1;Gelet op het 
advies van de inspecteur van Financiën, gegeven op 14 september 2020;Gelet op de wetten op 
de Raad van State, gecoördineerd op 12 januari 1973, artikel 3, § 1;Gelet op dringende 
noodzakelijkheid;Overwegende het advies van de Hoge Gezondheidsraad, gegeven op 17 maart 2020;Overwegende 
het koninklijk besluit van 19 april 2020 houdende de afkondiging van de toestand van de coronavirus COVID-19 
epidemie op het Belgisch grondgebied;Overwegende het belang om in het kader van de COVID-19 
gezondheidscrisis over voldoende testcapaciteit te beschikken om de exitstrategie na de quarantainemaatregelen 
te ondersteunen en verdere heropflakkeringen van besmettingen met het SARS-CoV-2 virus in te dijken en 
oversterfte te vermijden;Overwegende de vaststelling dat er momenteel onvoldoende testcapaciteit 
is in de erkende laboratoria om 50.000 à 60.000 extra moleculaire, antigen- en serologische testen uit 
te voeren;Overwegende de vaststelling dat het uitvoeren van bovengenoemde testen een aan de 
medisch laboratorium technoloog voorbehouden handeling betreft;Overwegende het feit dat de 
COVID-19 teststrategie een tijdelijke, maar sterke verhoging van de personeelskaders in de laboratoria 
zal vergen;Overwegende de noodzaak om binnen de kortst mogelijke termijn een tijdelijke uitzondering 
te bepalen opdat ook ander gekwalificeerd personeel dan medische laboratorium technologen kan aangeworven 
worden om dergelijke testen te kunnen uitvoeren onder strikte voorwaarden teneinde de kwaliteit van de 
zorgverstrekking te garanderen;Op de voordracht van de Minister van Volksgezondheid,Hebben 
Wij besloten en besluiten Wij :Artikel 1. De toestand van de coronavirus COVID-19 epidemie 
houdt een ramptoestand in die gepaard gaat met een tekort aan personeel dat wettig bevoegd is om geneeskundige 
handelingen te stellen met het oog op de laboratoriumdiagnostiek van bedoelde aandoeningArt. 
2. Volgende laboratoriumonderzoeken zijnde het voorbereiden, het uitvoeren en het op punt stellen van 
onderzoeken in vitro op stalen van menselijke oorsprong, mogen worden verricht door personen die daartoe 
door of krachtens de wet van 10 mei 2015 betreffende de uitoefening van de gezondheidszorgberoepen niet 
wettelijk bevoegd zijn :1°  immunologisch onderzoek;2°  moleculair biologisch onderzoek;De 
in het eerste lid bedoelde laboratoriumonderzoeken mogen enkel worden verricht met betrekking tot de 
stalen die worden afgenomen in het kader van mogelijke COVID-19 besmettingen.Art. 3. De in 
artikel 2 bedoelde laboratoriumonderzoeken kunnen enkel worden verricht indien ze cumulatief voldoen 
aan volgende voorwaarden:1°  ze worden verricht onder de coördinatie en verantwoordelijkheid 
van een erkend laboratorium voor klinische biologie zoals bedoeld in het koninklijk besluit van 3 december 
1999 betreffende de erkenning van de laboratoria voor klinische biologie door de Minister tot wiens bevoegdheid 
de Volksgezondheid behoort;2°  ze worden toevertrouwd door en onder toezicht van een arts- 
of apotheker-klinisch bioloog verbonden aan een in punt 1°  bedoeld erkend laboratorium;3° 
 ze worden verricht door personen die in het bezit zijn van een diploma zoals bedoeld in bijlage 1;4° 
 ze worden verricht door personen die een speciale opleiding voor het verrichten van bedoelde laboratoriumonderzoeken 
hebben gevolgd in het laboratorium onder wiens coördinatie ze bedoelde laboratorium-onderzoeken zullen 
verrichten. Deze opleiding bevat minstens de in bijlage 2 bedoelde aspecten. De personen die bedoelde 
laboratoriumonderzoeken verrichten, moeten op elk moment kunnen documenteren dat ze deze speciale opleiding 
hebben genoten.Art. 4. Dit besluit treedt in werking op de dag waarop het in het Belgisch Staatsblad 
wordt bekendgemaakt en treedt buiten werking op 1 oktober 2021.Art. 5. De minister bevoegd 
voor Volksgezondheid is belast met de uitvoering van dit besluit.Gegeven te Brussel, 21 september 
2020.FILIPVan Koningswege :De Minister van Volksgezondheid,M. 
DE BLOCKBijlage 1Lijst van diploma'sVolgende gediplomeerden 
komen in aanmerking om de in artikel 2 bedoelde laboratoriumonderzoeken uit te voeren:- master 
in de biomedische wetenschappen;- master in de biochemie;- master in de biologie;- 
master in de biotechnologie;- master in de bio-ingenieurswetenschappen;- master in 
de neurowetenschappen;- master in de forensische wetenschappen;- bachelor in de chemie;- 
bachelor in de biochemie;- bachelor in de agro- en biotechnologie;- bachelor in de 
biomedische laboratoriumtechnologie;- bachelor in de farmaceutische laboratoriumtechnologie;- 
bachelor in de biologische laboratoriumtechnologie;- bachelor in de bio-ingenieurswetenschappen.Gezien 
om te worden gevoegd bij Ons besluit van 21 september 2020.FILIPVan Koningswege :De 
Minister van Volksgezondheid,M. DE BLOCKBijlage 2Aspecten 
van de speciale opleidingDe speciale opleiding bedoeld in artikel 3, 4°,  moet minstens volgende 
aspecten behandelen:- de algemene principes van hygiëne en bioveiligheid en het operationaliseren 
van deze theoretische concepten in de praktijk;- theoretische noties van de moleculaire en 
immunologische opsporingstechnologie en diagnostiek;- de praktische vaardigheden die nodig 
zijn voor het correct uitvoeren van de testen.Gezien om te worden gevoegd bij Ons besluit van 
21 september 2020.FILIPVan Koningswege :De Minister van Volksgezondheid,M. 
DE BLOCK