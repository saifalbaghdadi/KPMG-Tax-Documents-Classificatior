Publicatie : 2020-02-21Numac : 2020040391
FEDERALE OVERHEIDSDIENST FINANCIEN
 17 FEBRUARI 2020. - Koninklijk besluit tot wijziging van het KB/WIB 92, op het stuk van de voordelen van alle aard in geval van toekenning van een renteloze lening of een lening tegen verminderde rentevoet (1) 
FILIP, Koning der Belgen,Aan allen die nu zijn en hierna wezen zullen, Onze Groet.Gelet 
op het Wetboek van de inkomstenbelastingen 1992, artikel 36, § 1, tweede lid;Gelet op 
het KB/WIB 92;Gelet op het advies van de Inspecteur van Financiën, gegeven op 30 januari 2020;Gelet 
op het enig artikel van het ministerieel besluit van 20 maart 2000 tot toekenning van een bevoegdheidsdelegatie 
aan de Inspectie van Financiën, waardoor, overeenkomstig artikel 9 van het koninklijk besluit van 16 
november 1994 betreffende de administratieve en begrotingscontrole, het gunstig advies van de Inspecteur 
van Financiën geaccrediteerd bij het Ministerie van Financiën onder meer de ontwerpen van koninklijk 
besluit tot vastlegging van de voordelen van alle aard wat de renteloze leningen of leningen tegen verminderde 
rentevoet betreft (artikel 18, § 3, punt 1, KB/WIB 92) vrijstelt van de voorafgaandelijke akkoordbevinding 
van de Minister tot wiens bevoegdheid de begroting behoort;Gelet op de wetten op de Raad van 
State, gecoördineerd op 12 januari 1973, artikel 3, § 1;Gelet op de dringende noodzakelijkheid;Overwegende:- 
dat dit besluit het bedrag vaststelt van sommige voordelen van alle aard die in 2019 zijn verleend;- 
dat het bedrag van de voordelen en van de bedrijfsvoorheffing die ervoor is gestort, moet worden vermeld 
op fiches en op samenvattende opgaven ad hoc die bij de belastingdiensten moeten worden ingeleverd;- 
dat de voormelde voordelen zo spoedig mogelijk ter kennis van de belastingplichtigen moeten worden gebracht;- 
dat, om de vestiging en de inning van de belasting niet te vertragen, dit besluit zo spoedig mogelijk 
moet worden bekendgemaakt;- dat dit besluit dus dringend moet worden getroffen;Op 
de voordracht van de Vice-Eerste Minister en Minister van Financiën,Hebben Wij besloten en 
besluiten Wij :Artikel 1. In artikel 18, § 3, van het KB/WIB 92, laatst gewijzigd bij 
het koninklijke besluit van 17 maart 2019, worden de volgende wijzigingen aangebracht:1°  in 
de tabel onder punt 1, b, wordt de kolom van het jaar waarin de leningsovereenkomst is gesloten, aangevuld 
met "2019" en wordt de kolom van de referentierentevoet aangevuld met "1,70" wat de leningen betreft 
waarvan de terugbetaling gewaarborgd is door een gemengde levensverzekering en "1,58" wat de andere leningen 
betreft;2°  in de tabel onder punt 1, c, 2°,  wordt de kolom van het jaar waarin de leningsovereenkomst 
is gesloten, aangevuld met "2019" en wordt de kolom van het maandelijks lastenpercentage aangevuld met 
"0,04" wat de leningen betreft om de aankoop van een wagen te financieren en met "0,12" wat de andere 
leningen betreft;3°  in de tabel onder punt 1, d, worden de kolommen van het jaar waarin de 
ontlener over de geleende bedragen heeft beschikt en van de in aanmerking te nemen rentevoet respectievelijk 
aangevuld met "2019" en "8,78".Art. 2. De diverse kolommen van de tabel die voorkomt in bijlage 
I, afdeling 1, van hetzelfde besluit, ingevoegd door het koninklijk besluit van 6 maart 1996 en laatstelijk 
gewijzigd bij het koninklijk besluit van 17 mars 2019 worden aangevuld zoals aangegeven in de bijlage 
van dit besluit.Art. 3. Dit besluit is van toepassing op de vanaf 1 januari 2019 toegekende 
voordelen van alle aard.Art. 4. De minister die bevoegd is voor Financiën, is belast met de 
uitvoering van dit besluit.Gegeven te Brussel, 17 februari 2020.FILIPVan 
Koningswege :De Vice-Eerste Minister en Minister van Financiën,A. DE CROO_______Nota(1) 
Verwijzingen naar het Belgisch Staatsblad:Wetboek van de inkomstenbelastingen 1992, gecoördineerd 
bij koninklijk besluit van 10 april 1992, Belgisch Staatsblad van 30 juli 1992.Wetten op de 
Raad van State, gecoördineerd bij koninklijk besluit van 12 januari 1973, Belgisch Staatsblad van 21 
maart 1973.KB/WIB 92 - koninklijk besluit van 27 augustus 1993 tot uitvoering van het Wetboek 
van de inkomstenbelastingen 1992, Belgisch Staatsblad van 13 september 1993.Koninklijk besluit 
van 16 november 1994 betreffende de administratieve en begrotingscontrole, Belgisch Staatsblad van 17 
januari 1995.Koninklijk besluit van 17 maart 2019, Belgisch Staatsblad van 1 april 2019.Bijlage 
bij het koninklijk besluit van 17 februari 2020.   Annexe à l'arrêté royal du 17 février 2020. Voor de raadpleging van de tabel, zie beeld  Gezien om te worden 
gevoegd bij Ons besluit van 17 februari 2020.FILIPVan Koningswege :De Minister 
van Financiën,A. DE CROO