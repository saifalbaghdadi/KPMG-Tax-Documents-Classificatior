Publicatie : 2020-06-15Numac : 2020202631
FEDERALE OVERHEIDSDIENST SOCIALE ZEKERHEID EN FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 4 JUNI 2020. - Koninklijk besluit nr. 30 tot wijziging van het koninklijk besluit nr. 17 van 4 mei 2020 tot uitvoering van artikel 5, § 1, 3°,  van de wet van 27 maart 2020 die machtiging verleent aan de Koning om maatregelen te nemen in de strijd tegen de verspreiding van het coronavirus COVID-19 (II), met het oog op het verlenen van uitstel van betaling aan bepaalde werkgevers van de bedragen geïnd door de Rijksdienst voor Sociale Zekerheid 
VERSLAG AAN DE KONINGSire,Artikel 
5, § 1, 3°, van de wet van 27 maart 2020 die machtiging verleent aan de Koning om maatregelen 
te nemen in de strijd tegen de verspreiding van het coronavirus COVID-19, machtigt U om directe of indirecte 
steun te bieden aan of beschermende maatregelen te nemen voor de getroffen financiële sectoren, de economische 
sectoren, de profit- en non-profitsector, de bedrijven en de huishoudens om de gevolgen van de pandemie 
te beperken.Het ontwerp van koninklijk besluit dat wij ter ondertekening aan Uwe Majesteit 
voorleggen strekt tot aanpassing van het koninklijk besluit nr. 17 van 4 mei 2020 tot uitvoering van 
artikel 5, § 1, 3°, van de wet van 27 maart 2020 die machtiging verleent aan de Koning om maatregelen 
te nemen in de strijd tegen de verspreiding van het coronavirus COVID-19 (II), met het oog op het verlenen 
van uitstel van betaling aan bepaalde werkgevers van de bedragen geïnd door de Rijksdienst voor Sociale 
Zekerheid, dat toelaat aan de werkgevers die getroffen zijn door de sociaal-economische gevolgen van 
het coronavirus COVID-19 een bepaald uitstel van betaling te verlenen voor bedragen die aan de Rijksdienst 
voor Sociale Zekerheid (RSZ) vervallen zijn. De kwestieuze aanpassingen worden gerechtvaardigd 
door de noodzaak om het koninklijk besluit nr. 17 te verduidelijken, mede in het licht van de vragen 
en opmerkingen van zowel de sociale secretariaten als de representatieve werkgeversorganisatie.Bovendien 
formaliseert dit besluit de wijze waarop de uitgestelde bedragen op 15 december 2020 moeten worden betaald 
en de manier waarop de burgerlijke sancties (opslagen en intresten) opnieuw van toepassing zullen zijn 
in geval van laattijdige betaling vanaf 16 december 2020.Tot slot, aangezien de regering gepreciseerd 
heeft dat de crisis inzake het coronavirus COVID-19 een situatie van overmacht voor de werkgevers vormde, 
bleek het consequent om ook een vrijstelling te voorzien van de sanctie met betrekking tot de laattijdige 
betaling van voorschotten om te voorkomen dat zij in bepaalde omstandigheden die onder deze crisissituatie 
vallen, zouden worden gesanctioneerd. De niet-toepassing van deze sanctie vervolledigt het systeem dat 
reeds werd ingevoerd door het voormelde koninklijk besluit nr. 17 om de toepassing te vermijden van andere 
soorten sancties bedoeld in de artikelen 28 en volgende van de wet van 27 juni 1969 tot herziening van 
de besluitwet van 28 december 1944 betreffende de maatschappelijke zekerheid der arbeiders en diens uitvoeringsbesluit 
van 28 november 1969, gelet op de economische situatie waarin de werkgevers zich bevinden ingevolge de 
crisis.De redactie van de bepalingen werd aangepast overeenkomstig advies 67.483/1 van de afdeling 
wetgeving van de Raad van State van 3 juni 2020. Artikelsgewijze besprekingArt. 1Deze 
bepaling integreert de aanpassingen aan het ministerieel besluit van 23 maart 2020 bij ministerieel besluit 
van 8 mei 2020. Hiertoe worden enkele verwijzingen in artikel 1 aangepast. De bepaling in paragraaf 
1, 3° betreft de werkgevers, niet-essentiële bedrijven die in de onmogelijkheid waren om de sanitaire 
maatregelen te respecteren en bijgevolg op grond van voornoemd ministerieel besluit moesten sluiten. 
Aangezien deze bepaling niet meer geldt ingevolge de vervanging ervan bij artikel 2 van het ministerieel 
besluit van 30 april 2020 houdende wijziging van het ministerieel besluit van 23 maart 2020 houdende 
dringende maatregelen om de verspreiding van het coronavirus COVID-19 te beperken, wordt statisch verwezen 
naar het ministerieel besluit van 23 maart in de oorspronkelijke versie of zoals gewijzigd ministerieel 
besluit van 3 april 2020. Art. 2Deze bepaling preciseert de periode waarop het uitstel 
van betaling slaat. Het betreft de bedragen verschuldigd aan de Rijksdienst voor Sociale Zekerheid die 
vervallen vanaf 20 maart 2020 tot 15 december 2020. Tevens wordt gepreciseerd dat het uitstel van betaling 
geen betrekking heeft op de bedragen die verschuldigd zijn ingevolge ambtshalve rechtzettingen door de 
RSZ voor het tweede kwartaal 2020, noch op de voorschotten voor het derde kwartaal 2020, het saldo voor 
het derde kwartaal 2020 en het eerste en tweede voorschot voor het vierde kwartaal 2020. Hiertoe wordt 
artikel 2, § 1, van het voormeld KB nr. 17 van 4 mei 2020 gewijzigd.Art. 3Deze 
bepaling strekt ertoe de modaliteiten van het uitstel van betaling nader te bepalen. Hiertoe wordt een 
artikel 2/1 ingevoegd in het voormeld KB nr. 17 van 4 mei 2020. In een eerste paragraaf wordt 
de uiterste termijn van de aanvragen tot uitstel van betaling bedoeld in artikel 2 vastgesteld op 31 
juli 2020. Ter wille van de duidelijkheid wordt expliciet bepaald dat het uitstel van betaling dat verkregen 
werd vóór 31 juli 2020 behouden blijft tot 15 december 2020. Een tweede paragraaf preciseert 
de uiterste betalingstermijn van de bedragen waarvoor uitstel van betaling werd verkregen. Deze bedragen 
dienen uiterlijk op 15 december 2020 betaald te zijn aan de RSZ. In een derde paragraaf worden 
de termijnen bepaald waarover de erkende sociale secretariaten beschikken om de bijdragen die zij hebben 
ontvangen van hun aangeslotenen door te storten aan de Rijksdienst voor Sociale Zekerheid. In 
een vierde paragraaf worden de gevolgen bepaald van het overschrijden van de uiterste betalingsdatum 
(15 december 2020). In geval van laattijdige betaling is de werkgever bijdrageopslagen en verwijlinteresten 
verschuldigd. Tot slot preciseert een vijfde paragraaf dat de bedragen die op het ogenblik 
van het indienen van een verklaringen op eer vervallen en betaald zijn, niet worden terugbetaald door 
de RSZ. Art. 4Dit artikel voegt een artikel 3/1 in. Dit artikel bepaalt dat de forfaitaire 
vergoeding die normaliter verschuldigd is door werkgevers die hun kwartaalvoorschotten laattijdig betalen, 
niet van toepassing is voor de voorschotten met betrekking tot het eerste en tweede kwartaal 2020. Art. 
5Dit artikel regelt de inwerkingtreding. Een inwerkingtreding met terugwerkende kracht tot 
20 maart 2020 is in dezen onontbeerlijk voor de verwezenlijking van een doelstelling van algemeen belang, 
meer bepaald om de sociaaleconomische gevolgen van het coronavirus COVID-19 te milderen. De datum van 
inwerkingtreding is dezelfde als deze van het gewijzigd KB nr. 17 van 4 mei 2020.Art. 6Dit 
artikel wijst de Ministers aan die belast zijn met de uitvoering van het besluit. Ik heb de 
eer te zijn,Sire,Van Uwe Majesteit,de zeer eerbiedige en zeer getrouwe 
dienaar,De Minister van Sociale Zaken,M. DE BLOCKDe Minister van Werk,N. 
MUYLLERAAD VAN STATEafdeling WetgevingAdvies 67.483/1, 
van 3 juni 2020, over,een ontwerp van koninklijk besluit nr.30 tot wijziging van het koninklijk besluit 
nr. 17 van 4 mei 2020 tot uitvoering van artikel 5, § 1, 3°, van de wet van 27 maart 2020 die 
machtiging verleent aan de Koning om maatregelen te nemen in de strijd tegen de verspreiding van het 
coronavirus COVID-19 (II), met het oog op het verlenen van uitstel van betaling aan bepaalde werkgevers 
van de bedragen geïnd door de Rijksdienst voor Sociale Zekerheid'Op 26 mei 2020 is de Raad 
van State, afdeling Wetgeving, door de Minister van Sociale Zaken verzocht binnen een termijn van vijf 
werkdagen een advies te verstrekken over een ontwerp van koninklijk besluit nr. 30 'tot wijziging van 
het koninklijk besluit nr. 17 van 4 mei 2020 tot uitvoering van artikel 5, § 1, 3°, van de wet 
van 27 maart 2020 die machtiging verleent aan de Koning om maatregelen te nemen in de strijd tegen de 
verspreiding van het coronavirus COVID-19 (II), met het oog op het verlenen van uitstel van betaling 
aan bepaalde werkgevers van de bedragen geïnd door de Rijksdienst voor Sociale Zekerheid'.Het 
ontwerp is door de eerste kamer onderzocht op 28 mei 2020. De kamer was samengesteld uit Marnix VAN DAMME, 
kamervoorzitter, Wilfried VAN VAERENBERGH en Wouter PAS, staatsraden, Michel TISON en Johan PUT, assessoren, 
en Wim GEURTS, griffier.Het verslag is uitgebracht door Brecht STEEN, eerste auditeur-afdelingshoofd.De 
overeenstemming tussen de Franse en de Nederlandse tekst van het advies is nagezien onder toezicht van 
Wouter PAS, staatsraad.Het advies, waarvan de tekst hierna volgt, is gegeven op 3 juni 2020.1. 
Aangezien de stellers van het ontwerp een beroep doen op de rechtsgrond in artikel 5, § 1, 3°, 
van de wet van 27 maart 2020 'die machtiging verleent aan de Koning om maatregelen te nemen in de strijd 
tegen de verspreiding van het coronavirus COVID-19 (II)', geven de stellers van het ontwerp terecht aan 
dat krachtens artikel 4, derde lid, van de wet van 27 maart 2020 'die machtiging verleent aan de Koning 
om maatregelen te nemen in de strijd tegen de verspreiding van het coronavirus COVID-19 (I)' het mogelijk 
wordt gemaakt dat een beroep wordt gedaan op de procedure bedoeld in artikel 84, § 1, eerste lid, 
3°, van de gecoördineerde wetten op de Raad van State, om de afdeling Wetgeving, om een advies te verzoeken 
"binnen een termijn van vijf werkdagen" zonder dat het spoedeisende karakter van de adviesaanvraag nog 
met bijzondere redenen moet worden omkleed. Overeenkomstig artikel 84, § 3, eerste lid, van de 
wetten op de Raad van State, heeft de afdeling Wetgeving zich moeten beperken tot het onderzoek van de 
bevoegdheid van de steller van de handeling, van de rechtsgrond, alsmede van de vraag of aan de voorgeschreven 
vormvereisten is voldaan.STREKKING EN RECHTSGROND VAN HET ONTWERP2. Het om advies 
voorgelegde ontwerp van koninklijk besluit beoogt een aantal preciseringen en wijzigingen aan te brengen 
aan het koninklijk besluit nr. 17 van 4 mei 2020 (1) dat ertoe strekt om voor bepaalde categorieën van 
werkgevers die zijn getroffen door de maatregelen ter bestrijding van de COVID-19 epidemie, onder bepaalde 
voorwaarden tot 15 december 2020 uitstel van betaling van socialezekerheidsbijdragen te verlenen.3. 
Het ontwerp vindt rechtsgrond in artikel 5, § 1, 3°, van de wet van 27 maart 2020 'die machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (II)'.ONDERZOEK VAN DE TEKSTAanhef4. In het eerste lid van de 
aanhef dient te worden verwezen naar artikel 5, § 1, 3°, van de wet van 27 maart 2020 (II).Artikel 
15. Aangezien artikel 1 van het koninklijk besluit nr. 17 niet is onderverdeeld in paragrafen, 
schrappe men in de Nederlandse tekst van de inleidende zin van artikel 1 " § 1".6. In 
artikel 1, e), van het ontwerp wordt gepreciseerd dat het gaat om werkgevers, handelszaken en winkels 
die gesloten zijn op grond van artikel 2, derde lid, van het voornoemd ministerieel besluit van 23 maart 
(niet: april) 2020, gewijzigd bij ministerieel besluit van 3 april 2020.Het is volgens het 
verslag aan de Koning de bedoeling om "statisch" te verwijzen, omdat de tekst van artikel 2, derde lid, 
niet meer geldt sinds de wijziging van 30 april 2020. De wijziging bij ministerieel besluit van 3 april 
2020 had evenwel pas uitwerking op 3 april 2020 zodat als gevolg van de statische verwijzing niet meer 
wordt verwezen naar de bepaling zoals die gold vóór die datum. Het is nochtans klaarblijkelijk niet de 
bedoeling dat werkgevers, handelszaken en winkels die gesloten waren vóór die datum niet voor het betalingsuitstel 
in aanmerking komen. Aangezien artikel 2, derde lid, sinds de wijziging van 30 april 2020 niet meer bestaat, 
lijkt het beter om de bestaande bepaling als volgt aan te vullen: "zoals het luidde vóór het werd vervangen 
bij het ministerieel besluit van 30 april 2020" of om de ontworpen wijziging als volgt te formuleren: 
"voornoemd ministerieel besluit van 23 maart 2020 in de oorspronkelijke versie of zoals gewijzigd bij 
ministerieel besluit van 3 april 2020".In elk geval dient in de Nederlandse tekst te worden 
verwezen naar het ministerieel besluit van "23 maart" in plaats van "23 april".Artikel 27.In 
de Nederlandse tekst van artikel 2 van het ontwerp schrijve men "a)" in plaats van "b)".Artikel 
38. Het ontworpen artikel 2/1, § 1, van het koninklijk besluit nr. 17 bepaalt dat de 
mogelijkheid om overeenkomstig artikel 2 een uitstel van betaling te verkrijgen, vervalt op 31 juli 2020.In 
het verslag aan de Koning, gevoegd bij het ontwerp, wordt bij de eerste paragraaf van artikel 3 toegelicht 
dat de uiterste termijn van de aanvragen tot uitstel van betaling wordt vastgesteld op 31 juli 2020. 
Enkel in de gevallen van artikel 2, §§ 2 en 3, van het koninklijk besluit nr. 17 is een 
aanvraag, onder de vorm van een verklaring op eer, vereist, terwijl in het geval van artikel 2, § 
1, van het koninklijk besluit nr. 17 automatisch een uitstel van betaling wordt toegekend. Indien het 
de bedoeling van de stellers is om enkel voor de gevallen van het aanvragen van het uitstel in een vervaldatum 
te voorzien, moet in het ontworpen artikel 2/1, § 1, van het koninklijk besluit verwezen worden 
naar "artikel 2, §§ 2 en 3" in de plaats van naar "artikel 2".De griffier   De 
voorzitterWim GEURTS   Marnix VAN DAMME_______Nota(1) Koninklijk 
besluit nr. 17 van 4 mei 2020 'tot uitvoering van artikel 5, § 1, 3°, van de wet van 27 maart 
2020 die machtiging verleent aan de Koning om maatregelen te nemen in de strijd tegen de verspreiding 
van het coronavirus COVID-19 (II), met het oog op het verlenen van uitstel van betaling aan bepaalde 
werkgevers van de bedragen geïnd door de Rijksdienst voor Sociale Zekerheid'.4 
JUNI 2020. - Koninklijk besluit nr. 30 tot wijziging van het koninklijk besluit nr. 17 van 4 mei 2020 
tot uitvoering van artikel 5, § 1, 3°, van de wet van 27 maart 2020 die machtiging verleent aan 
de Koning om maatregelen te nemen in de strijd tegen de verspreiding van het coronavirus COVID-19 (II), 
met het oog op het verlenen van uitstel van betaling aan bepaalde werkgevers van de bedragen geïnd door 
de Rijksdienst voor Sociale Zekerheid FILIP, Koning der Belgen, Aan allen die nu 
zijn en hierna wezen zullen, Onze Groet.Gelet op de wet van 27 maart 2020 die machtiging verleent 
aan de Koning om maatregelen te nemen in de strijd tegen de verspreiding van het coronavirus COVID-19 
(II), artikel 5, § 1, 3°;Gelet op het koninklijk besluit nr. 17 van 4 mei 2020 tot uitvoering 
van artikel 5, § 1, 3°, van de wet van 27 maart 2020 die machtiging verleent aan de Koning om 
maatregelen te nemen in de strijd tegen de verspreiding van het coronavirus COVID-19 (II), met het oog 
op het verlenen van uitstel van betaling aan bepaalde werkgevers van de bedragen geïnd door de Rijksdienst 
voor Sociale Zekerheid;Gelet op het advies van de inspecteur van Financiën, gegeven op 19 mei 
2020;Gelet op de akkoordbevinding van de Minister van Begroting, d.d. 20 mei 2020;Gelet 
op de wet van 25 april 1963 betreffende het beheer van de instellingen van openbaar nut voor sociale 
zekerheid en sociale voorzorg, artikel 15, eerste lid; Gelet op de dringende noodzakelijkheid;Gelet 
op het artikel 8 van de wet van 15 december 2013 houdende diverse bepalingen inzake administratieve vereenvoudiging, 
is dit besluit vrijgesteld van een regelgevingsimpactanalyse gezien de hoogdringendheid gemotiveerd door 
de noodzaak om onverwijld de sociaal-economische gevolgen van het coronavirus COVID-19 voor de ondernemingen 
op te vangen door bepaalde werkgevers een uitstel van betaling te verlenen voor de bedragen die verschuldigd 
zijn aan de Rijksdienst voor Sociale Zekerheid; Gelet op advies 67.483/1 van de Raad van State, 
gegeven op 3 juni 2020, met toepassing van artikel 4, derde lid, van de wet van 27 maart 2020 die machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (I);Overwegende de kwalificatie van het coronavirus COVID-19 als een pandemie door 
de Wereldgezondheidsorganisatie (WHO) op 11 maart 2020;Overwegende dat de WHO op 16 maart 2020 
het hoogste dreigingsniveau heeft uitgeroepen aangaande COVID-19 dat de wereldeconomie destabiliseert 
en zich snel verspreidt over de wereld; Op de voordracht van de Minister van Sociale Zaken 
en de Minister van Werk en op het advies van de in Raad vergaderde Ministers,Hebben Wij besloten 
en besluiten Wij : Artikel 1. In artikel 1, van het koninklijk besluit nr. 17 van 4 mei 2020 
tot uitvoering van artikel 5, § 1, 3°, van de wet van 27 maart 2020 die machtiging verleent aan 
de Koning om maatregelen te nemen in de strijd tegen de verspreiding van het coronavirus COVID-19 (II), 
met het oog op het verlenen van uitstel van betaling aan bepaalde werkgevers van de bedragen geïnd door 
de Rijksdienst voor Sociale Zekerheid, worden volgende wijzigingen aangebracht: a) in de bepaling 
onder 1°, b, worden de woorden ", toeristische" ingevoegd tussen de woorden "recreatieve" en de woorden 
"en sportieve sector";b) in de bepaling onder 1°, b, worden de woorden "artikel 1, § 
6, van het ministerieel besluit" vervangen door de woorden "artikel 1 van het ministerieel besluit"; 
c) in de bepaling onder 1°, c, worden de woorden ", toeristische" ingevoegd tussen de woorden 
"recreatieve" en de woorden "en sportieve sector"; d) in de bepaling onder 1°, c, worden de 
woorden "artikel 1, § 6, van het ministerieel besluit" vervangen door de woorden "artikel 1 van 
het ministerieel besluit"; e) in de bepaling onder 3°, worden de woorden "voornoemd ministerieel 
besluit van 23 april 2020" vervangen door de woorden "voornoemd ministerieel besluit van 23 maart 2020, 
gewijzigd bij ministerieel besluit van 3 april 2020 in de oorspronkelijke versie of zoals gewijzigd bij 
ministerieel besluit van 3 april 2020".Art. 2. In artikel 2 van hetzelfde besluit, worden volgende 
wijzigingen aangebracht: a) in paragraaf 1 worden de woorden ", die vanaf 20 maart 2020 vervallen 
zijn en voor zover het bijdragen betreft die slaan op prestaties van voor het derde kwartaal van 2020." 
vervangen door de woorden "en die vanaf 20 maart 2020 tot 15 december 2020 vervallen, met uitzondering 
van: 1° de door de voormelde Rijksdienst ambtshalve vastgestelde bijdragen met betrekking tot 
het tweede kwartaal 2020 in toepassing van artikel 22 van de wet van 27 juni 1969 tot herziening van 
de besluitwet van 28 december 1944 betreffende de maatschappelijke zekerheid der arbeiders;2° 
de voorschotten voor het derde kwartaal 2020; 3° het saldo voor het derde kwartaal 2020;4° 
het eerste en tweede voorschot voor het vierde kwartaal 2020."; b) in paragraaf 2 worden de 
woorden "hetzelfde uitstel van betaling bedoeld in paragraaf 1 op voorwaarde dat zij een verklaring op 
eer indienen" vervangen door de woorden "tot 15 december 2020 hetzelfde uitstel van betaling bedoeld 
in paragraaf 1 op voorwaarde dat zij tussen 20 maart 2020 en 31 juli 2020 een verklaring op eer indienen"; 
c) in paragraaf 3 worden de woorden "een uitstel van betaling van de volgende bedragen:  
- het saldo van de bijdragen die voor het eerste kwartaal 2020 verschuldigd zijn;  - het saldo 
van de bijdragen die voor het tweede kwartaal 2020 verschuldigd zijn;  - het debetbericht voor 
de regeling van de jaarlijkse vakantie der handarbeiders betreffende het vakantiedienstjaar 2019;  
- de voorschotten voor het tweede kwartaal 2020;  - de nog te vervallen rechtzettingen van 
bijdragen; - de nog te vervallen maandelijkse afbetalingen van de lopende afbetalingplannenop 
voorwaarde dat zij een verklaring op eer indienen" vervangen door de woorden "hetzelfde uitstel van betaling 
bedoeld in paragraaf 1 op voorwaarde dat zij tussen 20 maart 2020 en 31 juli 2020 een verklaring op eer 
indienen".Art. 3. In hetzelfde besluit, wordt een artikel 2/1 ingevoegd, luidende: "Art. 
2/1. § 1. De mogelijkheid om overeenkomstig artikel 2, §§ 2 en 3, een uitstel van 
betaling te verkrijgen, vervalt op 31 juli 2020. Het uitstel van betaling dat verkregen werd vóór 31 
juli 2020 blijft behouden tot 15 december 2020. § 2. De bedragen waarvoor de werkgever 
overeenkomstig artikel 2 een uitstel van betaling heeft verkregen, dienen uiterlijk op 15 december 2020 
betaald te zijn aan de Rijksdienst voor Sociale Zekerheid. § 3. In afwijking van artikel 
34, vijfde lid, van het koninklijk besluit van 28 november 1969 tot uitvoering van de wet van 27 juni 
1969 tot herziening van de besluitwet van 28 december 1944 betreffende de maatschappelijke zekerheid 
der arbeiders, beschikken de erkende sociale secretariaten over een termijn tot uiterlijk 23 december 
2020 om de bijdragen die zij van hun aangeslotenen hebben bekomen en die betrekking hebben op de vervallen 
bijdragen voor het eerste en tweede kwartaal 2020 en op het debetbericht voor de jaarlijkse vakantie 
van handarbeiders voor het vakantiedienstjaar 2019, door te storten aan de Rijksdienst voor Sociale Zekerheid. 
In afwijking van het eerste lid, moeten de ontvangen stortingen die betrekking hebben op de 
rechtzettingen van bijdragen die tijdens de periode van het uitstel van betaling werden opgesteld en 
de achterstallen uiterlijk op 15 december 2020 door middel van individuele stortingen worden overgemaakt 
aan de voormelde Rijksdienst.  § 4. De werkgever die de bedragen waarvoor een uitstel 
van betaling werd bekomen niet uiterlijk op 15 december 2020 stort, is aan de voormelde Rijksdienst een 
bijdrageopslag van 10 pct. van het verschuldigde bedrag en een verwijlinterest van 7 pct. per jaar verschuldigd. 
De interesten worden berekend vanaf 16 december 2020 tot op de dag waarop de betaling van het saldo plaats 
heeft. § 5. Het uitstel van betaling heeft geen betrekking op de door de Rijksdienst 
voor Sociale Zekerheid geïnde bedragen die op het moment van de indiening van de verklaring op eer bedoeld 
in paragrafen 2 en 3 vervallen en betaald zijn. Deze bedragen kunnen niet het voorwerp uitmaken van een 
terugbetaling door de voormelde Rijksdienst.". Art. 4. In hetzelfde besluit, wordt een artikel 
3/1 ingevoegd, luidende: "Art. 3/1. De vaste vergoeding wegens het niet-nakomen van de verplichtingen 
inzake betaling van voorschotten bedoeld in artikel 54bis van het voornoemde koninklijk besluit van 28 
november 1969 is niet van toepassing voor het eerste en het tweede kwartaal 2020.".Art. 4. 
Dit besluit heeft uitwerking met ingang van 20 maart 2020.Art. 5. De minister bevoegd voor 
Sociale zaken en de minister bevoegd voor Werk zijn, ieder wat hem betreft, belast met de uitvoering 
van dit besluit.Gegeven te Brussel, 4 juni 2020.FILIPVan Koningswege : 
De Minister van Sociale Zaken,M. DE BLOCKDe Minister van Werk,N. 
MUYLLE