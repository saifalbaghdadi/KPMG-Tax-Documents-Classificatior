Publicatie : 2021-04-22Numac : 2021031121
VLAAMSE OVERHEID 
 2 APRIL 2021. - Besluit van de Vlaamse Regering tot wijziging van artikel 3 en artikel 4 van het besluit van de Vlaamse Regering van 8 januari 2021 tot uitvoering van artikel 34/1, tweede lid, en artikel 47/1 van het decreet van 21 november 2003 betreffende het preventieve gezondheidsbeleid en tot wijziging van het besluit van de Vlaamse Regering van 12 juni 2020 tot uitvoering van het decreet van 29 mei 2020 tot organisatie van de meldingsplicht en het contactonderzoek in het kader van COVID-19 
RechtsgrondenDit 
besluit is gebaseerd op :-het decreet van 21 november 2003 betreffende het preventieve gezondheidsbeleid, 
artikel 47/1, § 2, derde en vijfde lid, en § 3, derde lid ingevoegd bij het decreet van 
18 december 2020.VormvereistenDe volgende vormvereisten zijn vervuld :- 
De Inspectie van Financiën heeft advies gegeven op 26 maart 2021.- Er is geen advies gevraagd 
aan de Raad van State, met toepassing van artikel 3, § 1, van de wetten op de Raad van State, 
gecoördineerd op 12 januari 1973. Er is een dringende noodzakelijkheid omdat het Overlegcomité op 10 
maart 2021 heeft beslist dat de gefedereerde entiteiten zich engageren om de lijst van uitzonderingen 
in zijn geheel om te zetten in hun respectieve regelgeving zodat de uitzonderingen ten laatste op 1 april 
2021 in werking treden.InitiatiefnemerDit besluit wordt voorgesteld door de Vlaamse 
minister van Welzijn, Volksgezondheid, Gezin en Armoedebestrijding.Na beraadslaging,DE 
VLAAMSE REGERING BESLUIT :Artikel 1. In artikel 3, van het besluit van de Vlaamse Regering 
van 8 januari 2021 tot uitvoering van artikel 34/1, tweede lid, en artikel 47/1 van het decreet van 21 
november 2003 betreffende het preventieve gezondheidsbeleid en tot wijziging van het besluit van de Vlaamse 
Regering van 12 juni 2020 tot uitvoering van het decreet van 29 mei 2020 tot organisatie van de meldingsplicht 
en het contactonderzoek in het kader van COVID-19, worden de volgende wijzigingen aangebracht :1° 
 in het vierde lid wordt de zinsnede "een noodzakelijke activiteit te vervullen, als die activiteit niet 
kan worden uitgesteld" vervangen door de zinsnede "volgende noodzakelijke activiteiten die niet kunnen 
worden uitgesteld tot na het verstrijken van de termijn van de tijdelijke afzondering te vervullen, en 
mits het extra aandacht besteden aan hygiënische maatregelen, het afstand bewaren met andere personen 
en het dragen van een (chirurgisch) mondneusmasker : 1°  verplaatsingen met betrekking tot 
dringende medische zorgen en toegang tot geneesmiddelen; 2°  verplaatsingen met betrekking 
tot de aankoop van noodzakelijke basisbenodigdheden, zoals voedsel, maar alleen als niemand anders hiervoor 
kan zorgen, en per uitzondering; 3°  verplaatsingen in het kader van dringende juridische of 
financiële aangelegenheden en ouderlijk gezag, mits staving; 4°  verplaatsingen in het kader 
van de dringende en noodzakelijke zorg voor (huis)dieren, als niemand anders hiervoor kan zorgen; 
5°  verplaatsingen in het kader van een begrafenis";2°  na het vierde lid worden een vijfde 
en een zesde lid toegevoegd, die luiden als volgt : "In afwijking van het tweede lid wordt 
de termijn van de tijdelijke afzondering, vermeld in artikel 47/1, § 2, eerste lid, tijdelijk 
worden opgeheven voor : 1°  leerlingen, studenten en stagairs in het kader van een examen of 
een verplichte taak; 2°  gezondheidswerkers, onderzoekers op het gebied van gezondheid en beroepskrachten 
uit de ouderenzorg. Op deze uitzondering kan alleen beroep worden gedaan door personeel dat nodig is 
om een minimum aan basiszorg te waarborgen. Voor het ziekenhuispersoneel wordt de beslissing genomen 
in overleg met de ziekenhuisdirectie en de dienst hygiëne van het ziekenhuis. Voor het zorgpersoneel 
in de eerstelijnszorg, zoals huisartsen, wordt het besluit genomen in overleg met de wachtkring; 
3°  leden van de diplomatieke en consulaire gemeenschap, titularissen van een functie, verkozenen en 
officiële vertegenwoordigers van de internationale organisaties en instellingen gevestigd in België, 
in het kader van een essentiële activiteit die niet op afstand kan worden verricht, noch per videoconferentie; 
4°  staatshoofden en regeringshoofden, regeringsleden, parlementariërs en hoge ambtenaren, diplomatiek, 
consulair en technisch personeel op professionele zending, in het kader van een essentiële activiteit 
die niet op afstand kan worden verricht, noch per videoconferentie; 5°  personeelsleden van 
een internationale organisatie of personen die door een dergelijke organisatie zijn uitgenodigd en van 
wie de fysieke aanwezigheid vereist is voor de goede werking van die organisatie, inclusief inspecteurs 
van nucleaire installaties; 6°  seizoensarbeiders; 7°  personeel van de politiediensten, 
migratiediensten en douane; 8°  personen die reizen om dwingende gezinsredenen (ernstige ziekte 
met hospitalisatie, preterminale situatie, overlijden) voor zover nodig om deze gezinsredenen uit te 
oefenen; 9°  hooggekwalificeerde personen, als hun werk vanuit economisch standpunt noodzakelijk 
is en niet kan worden uitgesteld (voor zover relevant bepaald door de werkgever in overleg met de bedrijfsarts 
- aangezien deze laatste op de hoogte moet zijn van de mogelijke risico's op de werkplek). Daaronder 
worden ook beroepssporters, professionelen uit de cultuursector en wetenschappelijke onderzoekers begrepen 
die zich verplaatsen bij de uitoefening van hun professionele activiteit; 10°  journalisten 
bij het uitoefenen van hun taken; 11°  passagiers op doorreis die minder dan 48 u in België 
verblijven; 12°  patiënten die reizen om dwingende medische redenen of de verderzetting van 
een dringende medische behandeling; 13°  personen die reizen om bijstand of zorg te verlenen 
aan een oudere, minderjarige, gehandicapte of kwetsbare persoon.De personen, vermeld in dit 
lid, moeten aan de volgende voorwaarden voldoen :1°  in algemene zin, geen symptomen hebben;2° 
 geen hoogrisicocontact zijn van iemand bij wie de diagnose van COVID-19 infectie werd bevestigd die 
onder hetzelfde dak woont;3°  niet positief getest zijn op COVID-19;4°  het contact 
met het publiek tot het strikte minimum beperken;5°  waar mogelijk geen gebruikmaken van het 
openbaar vervoer;6°  niet in staat zijn om te telewerken;7°  respecteren van afstandsregels 
en altijd dragen van (chirurgisch) mondneusmasker op de juiste manier op de werkplek;8°  beperking 
van het contact met andere medewerkers : in de praktijk betekent dit zoveel mogelijk gescheiden in- en 
uitgangen, gescheiden kleedkamers en gescheiden pauze- en eetruimten.In afwijking van het tweede 
en derde lid wordt de termijn van de tijdelijke afzondering, vermeld in artikel 47/1, § 2, eerste 
lid en § 3, eerste lid, tijdelijk worden opgeheven voor :1°  (mits attest van de werkgever 
voor zover relevant) Hoogst uitzonderlijk, asymptomatische personen die een essentiële functie of opdracht 
uitvoeren en die : a) gezondheidsbeoefenaars of beroepsbeoefenaars zijn die bijstand en zorg 
verlenen aan kwetsbare personen; b) op voorwaarde dat de uitoefening van hun functie absoluut 
noodzakelijk is om een minimale basiszorg te kunnen garanderen; c) op voorwaarde van : 
1) dragen (chirurgisch) mondneusmasker; 2) naleving hygiënevoorschriften; 3) actieve 
controle lichaamstemperatuur en symptomen COVID-19; 4) houden van minimum 1,5 meter met personeel; 
5) beperking van sociale contacten buiten het werk; 6) geen gebruik maken van het openbaar 
vervoer; 7) reisverbod;2°  (mits attest van de werkgever voor zover relevant) Werknemers 
die door de aard van hun functie in laboratoria in contact komen met het virus dat COVID-19 veroorzaakt;3° 
 personen tewerkgesteld in een essentiële sector in de zin van bijlage 1 van het ministerieel besluit 
van 28 oktober 2020 houdende dringende maatregelen om de verspreiding van het coronavirus COVID-19 te 
beperken, wanneer hun werk voldoet aan de volgende cumulatieve criteria : a) dringende vraag 
(bepaald door de werkgever in overleg met de bedrijfsarts - aangezien deze laatste op de hoogte moet 
zijn van de mogelijke risico's op de werkplek); b) noodzakelijke situatie (bepaald door de 
werkgever in overleg met de bedrijfsarts - aangezien deze laatste op de hoogte moet zijn van de mogelijke 
risico's op de werkplek); c) onmisbare en onvervangbare functie die beschreven staat in het 
continuïteitsplan van het bedrijf. De werknemers van bedrijven die niet over een Business ContinuityPlan 
beschikken zullen nooit van deze quarantaine-uitzondering kunnen genieten; d) de continuïteit 
van de essentiële dienstverlening van het bedrijf wordt op korte termijn (duur van de quarantaine) bedreigd; 
e) alle andere alternatieven tot oplossing werden overwogen en zijn ontoereikend.De werkgever 
bezorgt aan het Comité Preventie en Bescherming op het Werk en aan de bedrijfsarts een lijst van de personen 
waarvan sprake. Na goedkeuring door het Comité Preventie en Bescherming op het Werk van het bedrijf wordt 
de uitzondering op de quarantaine geattesteerd en wordt er op dagelijkse basis een nominatieve lijst 
bijgehouden van de betreffende personen.De personen, vermeld in dit lid, moeten aan de volgende 
voorwaarden voldoen :1°  in algemene zin, geen symptomen hebben;2°  geen hoogrisicocontact 
zijn van iemand bij wie de diagnose van COVID-19 infectie werd bevestigd die onder hetzelfde dak woont;3° 
 niet positief getest zijn op COVID-19;4°  het contact met het publiek tot het strikte minimum 
beperken;5°  waar mogelijk geen gebruikmaken van het openbaar vervoer;6°  niet in 
staat zijn om te telewerken;7°  respecteren van afstandsregels en altijd dragen van (chirurgisch) 
mondneusmasker op de juiste manier op de werkplek;8°  beperking van het contact met andere 
medewerkers : in de praktijk betekent dit zoveel mogelijk gescheiden in- en uitgangen, gescheiden kleedkamers 
en gescheiden pauze- en eetruimten.".Art. 2.  In artikel 4, van hetzelfde besluit, worden de 
volgende wijzingen aangebracht :1°  aan het eerste lid wordt de volgende zin toegevoegd : 
"De tijdelijke afzondering, vermeld in artikel 47/1, § 2, eerste lid, van het decreet van 21 november 
2003 of de verplichting om zich bij een COVID-19 testcentrum, een triagecentrum of hun behandelende arts 
te melden, vermeld in artikel 47/1, § 2, tweede lid, van hetzelfde decreet, geldt niet voor personen 
die voor die beperkte duur in een hoogrisicogebied dat niet Zuid-Afrika, Zuid-Amerika of het Verenigd 
Koninkrijk is, zijn geweest of voor personen die voor die beperkte duur in België verblijven, tenzij 
na aankomst uit Zuid-Afrika, Zuid-Amerika of het Verenigd Koninkrijk.";2°  aan het tweede lid 
wordt de volgende zin toegevoegd : "De tijdelijke afzondering, vermeld in artikel 47/1, § 
2, eerste lid, van het decreet van 21 november 2003 of de verplichting om zich bij een COVID-19 testcentrum, 
een triagecentrum of hun behandelende arts te melden, vermeld in artikel 47/1, § 2, tweede lid, 
van hetzelfde decreet, geldt niet voor personen bij wie de kans op besmetting door hun gedrag in een 
hoogrisicogebied laag wordt ingeschat.";3°  het derde lid, gewijzigd bij het besluit van de 
Vlaamse Regering van 29 januari 2021, wordt vervangen door wat volgt : "De essentiële redenen, 
vermeld in artikel 47/1, § 2, vierde lid, 3°,  van het voormelde decreet van 21 november 2003 
waarvoor de tijdelijke afzondering, vermeld in artikel 47/1, § 2, eerste lid, van het decreet 
van 21 november 2003 niet geldt, zijn : 1°  grensbewoners of grensarbeiders die reizen in deze 
hoedanigheid; 2°  vervoerspersoneel dat belast is met goederenvervoer en ander vervoerspersoneel 
die reizen voor de uitoefening van hun functie; 3°  zeevarenden, de sleepbootbemanning, de 
loodsen en het industrieel personeel tewerkgesteld in de offshore windmolenparken; 4°  personen 
die reizen in het kader van grensoverschrijdend co-ouderschap; 5°  leerlingen, studenten en 
stagairs die zich dagelijks of wekelijks naar het buitenland verplaatsen in het kader van hun studies 
of een grensoverschrijdende stage; 6°  grensscholieren die reizen in het kader van leerplichtonderwijs 
of in het kader van hoger onderwijs en het volwassenonderwijs naar en van de locatie waar ze het onderwijs 
genieten; 7°  de "Border Force Officers" van het Verenigd Koninkrijk.";4°  tussen 
het derde en het vierde lid, wordt een lid ingevoegd dat luidt als volgt : "De essentiële redenen, 
vermeld in artikel 47/1, § 2, vierde lid, 3°,  van het voormelde decreet van 21 november 2003 
waarvoor de verplichting om zich bij een COVID-19 testcentrum, een triagecentrum of hun behandelende 
arts te melden, vermeld in artikel 47/1, § 2, tweede lid, van hetzelfde decreet, niet geldt, zijn 
: 1°  grensbewoners of grensarbeiders die reizen in deze hoedanigheid; 2°  vervoerspersoneel 
dat belast is met goederenvervoer en ander vervoerspersoneel die reizen voor de uitoefening van hun functie; 
3°  zeevarenden, de sleepbootbemanning, de loodsen en het industrieel personeel tewerkgesteld in de offshore 
windmolenparken; 4°  personen die reizen in het kader van grensoverschrijdend co-ouderschap; 
5°  leerlingen, studenten en stagairs die zich dagelijks of wekelijks naar het buitenland verplaatsen 
in het kader van hun studies of een grensoverschrijdende stage; 6°  grensscholieren die reizen 
in het kader van leerplichtonderwijs of in het kader van hoger onderwijs en het volwassenonderwijs naar 
en van de locatie waar ze het onderwijs genieten; 7°  De "Border Force Officers" van het Verenigd 
Koninkrijk."Art. 3. Dit besluit treedt in werking op de dag die volgt op de bekendmaking ervan 
in het Belgisch Staatsblad.Art. 4. De Vlaamse minister, bevoegd voor de gezondheids- en woonzorg, 
is belast met de uitvoering van dit besluit.Brussel, 2 april 2021.De minister-president 
van de Vlaamse Regering,J. JAMBONDe Vlaamse minister van Welzijn, Volksgezondheid, 
Gezin en Armoedebestrijding,W. BEKE