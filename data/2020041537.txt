Publicatie : 2020-06-04Numac : 2020041537
FEDERALE OVERHEIDSDIENST FINANCIEN 
 20 MEI 2020. - Koninklijk besluit tot uitvoering van de artikelen 18, 31, 33 en 47 van de wet van 20 december 2019 tot omzetting van Richtlijn (EU) 2018/822 van de Raad van 25 mei 2018 tot wijziging van Richtlijn 2011/16/EU wat betreft verplichte automatische uitwisseling van inlichtingen op belastinggebied met betrekking tot meldingsplichtige grensoverschrijdende constructies 
VERSLAG AAN DE KONINGSire,Het 
ontwerp van koninklijk besluit dat wij de eer hebben aan Uwe Majesteit ter ondertekening voor te leggen, 
heeft tot doel de schaal van de toepasbare administratieve geldboetes vast te leggen in geval van overtredingen 
van de aanvullende rapporteringsverplichtingen opgelegd door de wet van 20 december 2019 aan intermediairs 
en betrokken belastingplichtigen, inzake de grensoverschrijdende constructies.Om agressievere 
belastingpraktijken effectiever te bestrijden, heeft deze wet tot omzetting van de Richtlijn (EU) 2018/822 
van de Raad van 25 mei 2018 in het Wetboek van de inkomstenbelastingen 1992, het Wetboek van diverse 
rechten en taksen, het Wetboek der successierechten en het Wetboek der registratie-, hypotheek- en griffierechten, 
twee categorieën sancties ingevoegd.Enerzijds, In het geval van het onvolledig verstrekken 
door de intermediairs en de betrokken belastingplichtigen van de wettelijk vereiste informatie, riskeren 
deze een boete van 1.250 euro tot 12.500 euro Voor dergelijk inbreuken gedaan met bedrieglijk opzet of 
met het oogmerk te schaden, wordt een boete opgelegd van 2.500 euro tot 25.000 euro.Anderzijds, 
wanneer de wettelijk vereiste informatie niet of laattijdig wordt verstrekt, riskeren diezelfde personen 
een boete van 5.000 euro tot 50.000 euro. Voor dergelijke gepleegde inbreuken gedaan met bedrieglijk 
opzet of met het oogmerk te schaden, wordt een boete opgelegd van 12.500 euro tot 100.000 euro.De 
bedragen van de boetes zijn vastgelegd op basis van de doelstellingen van de bovengenoemde Europese richtlijn, 
die met name gericht zijn op het vaststellen van sancties die voldoende effectief en afschrikkend zijn.Het 
verschil in behandeling tussen de twee categorieën sancties wordt gerechtvaardigd door het feit dat het 
van essentieel belang is dat de fiscale autoriteiten binnen de voorgeschreven termijn op de hoogte worden 
gebracht van het bestaan van een juridische constructie. Bij gebrek eraan kunnen zij deze constructies 
niet op tijd vaststellen en dit zou hen verhinderen een eventueel onderzoek binnen de wettelijke termijn 
uit te voeren.In dit verband werd de Koning gemachtigd om de schaal van de administratieve 
geldboetes vast te stellen en hun toepassingsmodaliteiten te regelen. Dit is het doel van het huidig 
ontwerp van koninklijk besluit dat de progressiviteit van het bedrag van de boetes vastlegt, rekening 
houdend met het repetitief karakter van de gepleegde inbreuk.In haar advies 67.078/3 van 8 
april 2020 maakte de Raad van State een opmerking (punt 6) over de mogelijkheid die eventueel aan de 
administratie of de rechter zou gegeven worden om rekening te houden met verzachtende omstandigheden 
met het oog op het verminderen van het relatief hoge bedrag van de boete in het geval van bijvoorbeeld 
een spontane rechtzetting van een onjuiste melding en aldus de evenredigheid van de sanctie te garanderen. 
De Raad van State heeft in dit verband verwezen naar de rechtspraak van het Grondwettelijk Hof, in het 
bijzonder naar het arrest 8/2019 van 23 januari 2019.Het Grondwettelijk Hof benadrukt inderdaad 
dat, wanneer de dader ofwel een strafrechtelijke boete, ofwel een administratieve boete met een strafrechtelijk 
karakter, kan worden opgelegd, er in beginsel altijd een parallellisme moet bestaan tussen de maatregelen 
tot individualisering van de sanctie: wanneer voor dezelfde feiten de rechter een strafrechtelijke geldboete 
kan opleggen die minder bedraagt dan het wettelijke minimum indien er verzachtende omstandigheden bestaan, 
dan moet hij in een burgerlijke procedure waarin hij gevat wordt door een vordering ingediend tegen het 
opleggen van een administratieve geldboete, in principe over dezelfde mogelijkheid beschikken.Het 
valt dan ook niet te betwisten dat een rechter die gevat wordt door een vordering tegen een door de fiscale 
administratie opgelegde administratieve sanctie, in uitvoering van de schaal vastgelegd door dit ontwerp 
van koninklijk besluit, in ieder geval kan overgaan tot een evenredigheidscontrole van het bedrag van 
de boete en, indien nodig, rekening kan houden met de redenen voor de rechtvaardiging en de verzachtende 
omstandigheden.Desalniettemin, teneinde de eerbiediging van het gelijkheidsbeginsel te waarborgen 
en een discretionaire vermindering van de administratieve sancties in de door de Koning vastgelegde schalen, 
te voorkomen, is het uitgesloten dat de sanctionerende ambtenaar over dezelfde bevoegdheden beschikt 
als de rechter. Deze ambtenaar is gehouden tot het respecteren van de bij dit ontwerp van koninklijk 
besluit vastgestelde bedragen van boetes.Dit is, Sire, de draagwijdte van het besluit dat U 
wordt voorgelegd,Ik heb de eer te zijn,Sire,Van Uwe Majesteit,de 
zeer eerbiedige en zeer getrouwe dienaar,De Vice-Eerste Minister en Minister van Financiën,A. 
DE CROOADVIES 67.078/3 VAN 8 APRIL 2020 OVER EEN ONTWERP VAN KONINKLIJK BESLUIT 
" TOT UITVOERING VAN DE ARTIKELEN 18, 31, 33 EN 47 VAN DE WET VAN 20 DECEMBER 2019 TOT OMZETTING VAN 
RICHTLIJN (EU) 2018/822 VAN DE RAAD VAN 25 MEI 2018 TOT WIJZIGING VAN RICHTLIJN 2011/16/EU WAT BETREFT 
VERPLICHTE AUTOMATISCHE UITWISSELING VAN INLICHTINGEN OP BELASTINGGEBIED MET BETREKKING TOT MELDINGSPLICHTIGE 
GRENSOVERSCHRIJDENDE CONSTRUCTIES"Op 6 maart 2020 is de Raad van State, afdeling Wetgeving, 
door de Minister van Financiën verzocht binnen een termijn van dertig dagen, verlengd tot 9 april 2020, 
een advies te verstrekken over een ontwerp van koninklijk besluit "tot uitvoering van de artikelen 18, 
31, 33 en 47 van de wet van 20 december 2019 tot omzetting van Richtlijn (EU) 2018/822 van de Raad van 
25 mei 2018 tot wijziging van Richtlijn 2011/16/EU wat betreft verplichte automatische uitwisseling van 
inlichtingen op belastinggebied met betrekking tot meldingsplichtige grensoverschrijdende constructies".Het 
ontwerp is door de derde kamer onderzocht op 26 maart 2020. De kamer was samengesteld uit Jo Baert, kamervoorzitter, 
Jeroen Van Nieuwenhove en Koen Muylle, staatsraden, Jan Velaers en Bruno Peeters, assessoren, en Annemie 
Goossens, griffier.Het verslag is uitgebracht door Frédéric Vanneste, eerste auditeur.De 
overeenstemming tussen de Franse en de Nederlandse tekst van het advies is nagezien onder toezicht van 
Jo Baert, kamervoorzitter.Het advies, waarvan de tekst hierna volgt, is gegeven op 8 april 
2020.1. Met toepassing van artikel 84, § 3, eerste lid, van de wetten op de Raad van 
State, gecoördineerd op 12 januari 1973, heeft de afdeling Wetgeving zich toegespitst op het onderzoek 
van de bevoegdheid van de steller van de handeling, van de rechtsgrond, alsmede van de vraag of aan de 
te vervullen vormvereisten is voldaan.Strekking van het ontwerp2. Het om advies voorgelegde 
ontwerp van koninklijk besluit strekt ertoe de progressieve schalen van de administratieve geldboetes 
vast te stellen voor het niet, onvolledig of laattijdig verstrekken van inlichtingen met betrekking tot 
meldingsplichtige grensoverschrijdende constructies. Daartoe worden aanpassingen doorgevoerd in het koninklijk 
besluit van 27 augustus 1993 "tot uitvoering van het Wetboek van de inkomstenbelastingen 1992" (artikel 
1 van het ontwerp), het koninklijk besluit van 11 januari 1940 "betreffende de uitvoering van het Wetboek 
der Registratie-, Hypotheek- en Griffierechten" (artikel 2), het koninklijk besluit van 31 maart 1936 
"houdende algemeen reglement van de successierechten" (artikel 3) en het koninklijk besluit van 3 maart 
1927 `houdende uitvoering van het Wetboek diverse rechten en taksen' (artikelen 4 en 5).Rechtsgrond3. 
Met de wijzigingen die in de voormelde koninklijke besluiten worden aangebracht, wordt uitvoering gegeven 
aan nieuwe bepalingen die in verschillende fiscale wetboeken zijn ingevoegd bij de wet van 20 december 
2019 "tot omzetting van Richtlijn (EU) 2018/822 van de Raad van 25 mei 2018 tot wijziging van Richtlijn 
2011/16/EU wat betreft verplichte automatische uitwisseling van inlichtingen op belastinggebied met betrekking 
tot meldingsplichtige grensoverschrijdende constructie[s]".Zo zijn bij de artikelen 2 tot 18 
van die wet van 20 december 2019 in het Wetboek van de Inkomstenbelastingen 1992 (hierna: WIB 92) artikelen 
ingevoegd in verband met aanvullende rapporteringsverplichtingen voor intermediairs of relevante belastingplichtigen 
inzake grensoverschrijdende constructies - zie in het bijzonder de artikelen - 326/1 tot 326/11 van het 
WIB 92 - en de sanctionering ervan. Luidens de nieuwe vierde paragraaf van artikel 445 van het WIB 92 
dient de Koning de progressieve schaal van de administratieve geldboetes vast te leggen en hun toepassingsmodaliteiten 
te regelen (zie het derde lid van die paragraaf). Die laatste bepaling vormt de rechtsgrond voor artikel 
1 van het ontworpen besluit.Met hetzelfde doel zijn vergelijkbare regelingen ingevoegd in het 
Wetboek der Registratie-, Hypotheek- en Griffierechten (artikelen 19 tot 32 van de wet van 20 december 
2019), het Wetboek der Successierechten (artikelen 33 tot 46 van de wet van 20 december 2019), en het 
Wetboek Diverse Rechten en Taksen (artikelen 47 tot 60 van de wet van 20 december 2019). De overige bepalingen 
van het ontworpen besluit vinden rechtsgrond in:- voor artikel 2: artikel 289bis/12, derde 
lid, van het Wetboek der Registratie-, Hypotheek- en Griffierechten;- voor artikel 3: artikel 
132, derde lid, van Wetboek der Successierechten;- voor de artikelen 4 en 5: artikel 2062, 
derde lid, van het Wetboek Diverse Rechten en Taksen.Krachtens artikel 61 van de wet van 20 
december 2019 treden die nieuwe bepalingen in werking op 1 juli 2020. Vermits de rechtsgrond ervan slechts 
vanaf die datum rechtskracht krijgt, dient de inwerkingtreding van het te nemen besluit op dezelfde leest 
geschoeid te worden (zie opmerking 8).Algemene opmerkingen4. Artikel 24010 van het 
koninklijk besluit van 3 maart 1927 luidt:"De geldboete wordt volledig kwijtgescholden:a) 
wanneer het bedrag van de verminderde geldboete minder bedraagt dan 2,50 EUR;b) wanneer de 
belastingschuldige zijn toestand spontaan rechtzet vóór enige tussenkomst van een fiscale administratie."De 
wijziging van dat artikel 24010 die het voorwerp is van artikel 5 van het ontwerp strekt ertoe die bepaling 
- die, ingevolge de wijziging, het eerste lid van dat artikel wordt - buiten toepassing te verklaren 
voor de geldboetes bedoeld in artikel 2409 van het koninklijk besluit van 3 maart 1927. Dat betekent 
dat indien de belastingplichtige of een andere meldingsplichtige een fout rechtzet - namelijk indien 
hij vooraleer de fiscale administratie tussenkomt alsnog aan de meldingsplicht voldoet of een foutieve 
melding corrigeert -, hij niet de automatische kwijtschelding geniet.Aan de gemachtigde is 
gevraagd wat de verklaring daarvoor is. Hij antwoordde:"Het voornaamste doel dat door de wet 
van 20 december 2019 tot omzetting van Richtlijn (EU) 2018/822 van de Raad van 25 mei 2018 tot wijziging 
van Richtlijn 2011/16/EU wat betreft verplichte automatische uitwisseling van inlichtingen op belastinggebied 
met betrekking tot meldingsplichtige grensoverschrijdende constructies beoogd wordt is dat de fiscale 
autoriteiten tijdig correcte en volledige inlichtingen verkrijgen met betrekking tot grensoverschrijdende 
constructies met een potentieel agressief karakter.In het randnummer 15 van de bovenvermelde 
Richtlijn 2018/822 (Publicatieblad van de Europese Unie van 5 juni 2018) staat te lezen dat "de lidstaten 
sancties dienen vast te stellen voor overtredingen van de nationale omzettingsbepalingen. Dergelijke 
sancties moeten doeltreffend, evenredig en afschrikkend zijn".In het randnummer 7 van diezelfde 
richtlijn staat eveneens te lezen dat "de kans groter is dat het afschrikeffect dat met de melding van 
mogelijk agressieve grensoverschrijdende fiscale planningsconstructies wordt beoogd, wordt bereikt wanneer 
de belastingautoriteiten de relevante informatie vroegtijdig ontvangen, dat wil zeggen vóórdat dergelijke 
constructies daadwerkelijk geïmplementeerd zijn."Om die reden werd er ook een sanctie opgenomen 
voor het laattijdig verstrekken van de inlichtingen.(...)Een spontane rechtzetting 
houdt ook in dat die rechtzetting laattijdig is. Gelet op wat voorafgaat met betrekking tot de doelstelling 
van de voormelde Richtlijn en het feit dat er een sanctie opgenomen is voor het laattijdig verstrekken 
van de inlichtingen, leek het niet opportuun dergelijke kwijtschelding toe te laten."5. De 
regels inzake de bij de wet van 20 december 2019 ingevoerde informatieplicht zijn vrij complex, de termijnen 
zijn zeer kort en binnen die tijd moet in bepaalde gevallen trouwens ook worden voorzien in een vertaling 
in het Engels. Door die omstandigheden is de kans op overtreding van de regels niet gering. Bovendien 
gaat het om aanzienlijke boetebedragen, gaande van 1250 euro tot 100.000 euro, zodat de sancties te beschouwen 
zijn als strafsancties in de zin van artikel 6 van het Europees Verdrag over de rechten van de mens.6. 
Het gegeven dat een meldingsplichtige de automatische kwijtschelding niet geniet, mag niet tot gevolg 
hebben dat helemaal geen rekening kan worden gehouden met verzachtende omstandigheden, zelfs in het geval 
van een spontane rechtzetting van een onjuiste melding. Een administratieve sanctie moet immers evenredig 
zijn, dat wil zeggen dat de verhouding tussen de hoogte van de boete en de gepleegde inbreuk niet disproportioneel 
mag zijn (1). De mogelijkheid rekening te houden met verzachtende omstandigheden draagt ertoe bij dat 
gewaakt kan worden over de evenredigheid van de sanctie. Dat is des te meer nodig wanneer de straffen 
zoals hier bijzonder zwaar kunnen zijn.Meer in het algemeen heeft het Grondwettelijk Hof er 
trouwens op gewezen dat, wanneer de dader voor dezelfde feiten ofwel een strafrechtelijke boete, ofwel 
een administratieve boete kan worden opgelegd, er in beginsel een parallellisme moet bestaan tussen de 
maatregelen tot individualisering van de sanctie, bijvoorbeeld de mogelijkheid rekening te houden met 
verzachtende omstandigheden: wanneer voor dezelfde feiten de rechter een strafrechtelijke geldboete kan 
opleggen die minder bedraagt dan het wettelijke minimum indien er verzachtende omstandigheden bestaan 
(2), dan moet die mogelijkheid ook bestaan in verband met het opleggen van een administratieve geldboete. 
Wordt niet in die mogelijkheid voorzien, dan dient dat verschil in behandeling redelijk verantwoord te 
kunnen worden. (3)Aan de gemachtigde is daarom gevraagd of het bedrag van de sancties verminderd 
zal kunnen worden door de administratie of door de rechter.Het antwoord luidt:"Het 
opleggen van een sanctie valt onder de beoordelingsbevoegdheid van de administratie. Zij kan alle elementen 
van een bepaalde situatie in aanmerking nemen om te beoordelen of het opleggen van de sanctie opportuun 
is, maar de administratie heeft geen discretionaire bevoegdheid over het bedrag van de administratieve 
boete voor een welbepaalde inbreuk.Wat het WIB92 betreft, kan de belastingplichtige echter 
in toepassing van artikel 5 van de Wet van 29 maart 2018 tot uitbreiding van de opdrachten en versterking 
van de rol van de fiscale bemiddelingsdienst, een vermindering of kwijtschelding van de administratieve 
boete vragen. Voor de overige wetboeken is het besluit van de Regent van 18 maart 1831 van toepassing.De 
rechter heeft een toetsingsrecht op grond waarvan hij kan oordelen of de sanctie niet onevenredig is 
met de inbreuk. Een arrest van het Hof van Cassatie van 13 februari 2009 stelt echter het volgende : 
"Dit toetsingsrecht houdt echter niet in dat de rechter op grond van een subjectieve appreciatie van 
wat hij redelijk acht, om loutere redenen van opportuniteit en tegen wettelijke regels in, boeten kan 
kwijtschelden of verminderen.""Verder verduidelijkte de gemachtigde nog het volgende:"Elke 
inbreuk op de fiscale wetboeken, daaronder begrepen de bepalingen die met de wet van 20 december 2019 
tot omzetting van Richtlijn (EU) 2018/822 van de Raad van 25 mei 2018 tot wijziging van Richtlijn 2011/16/EU 
wat betreft verplichte automatische uitwisseling van inlichtingen op belastinggebied met betrekking tot 
meldingsplichtige grensoverschrijdende constructies in de diverse Wetboeken werden ingevoerd, en die 
gedaan werden met bedrieglijk opzet of het oogmerk te schaden, kunnen in principe strafrechtelijk worden 
vervolgd.De artikelen 449 en 450 WIB92, de artikelen 206 en 206bis van het wetboek der registratie-, 
hypotheek- en griffierechten, de artikelen 133 en 133bis van het wetboek der successierechten en de artikelen 
207 en 207bis van het wetboek van diverse rechten en taksen zijn van toepassing op de bepalingen van 
dit ontwerp die de uitvoering zijn van de artikelen 445, § 4, derde lid WIB 92, 289bis/12, derde 
lid van het Wetboek der registratie-, hypotheek en griffierechten, 132, derde lid Wetboek der successierechten 
en 2062, derde lid, Wetboek van diverse rechten en taksen.Het spreekt voor zich dat niet elke 
niet-aangifte of verkeerde aangifte strafrechtelijk zal worden vervolgd. Dit hangt af van de concrete 
omstandigheden van de inbreuk."En gevraagd of het parallellisme met het strafrecht gerespecteerd 
is, antwoordde de gemachtigde:"Het principe van éénmaal gestraft te worden voor dezelfde feiten 
in dezelfde ruimte en tijd is uiteraard ook hier van toepassing.De artikelen 450bis WIB92, 
206bis/1 van het wetboek der registratie-, hypotheek- en griffierechten, en 133bis/1 van het wetboek 
der successierechten (...) zijn van toepassing op de bepalingen van dit ontwerp die de uitvoering zijn 
van de artikelen 445, § 4, derde lid WIB 92, 289/12, derde lid van het Wetboek der registratie-, 
hypotheek en griffierechten, 132, derde lid Wetboek der successierechten en 2062, derde lid Wetboek van 
diverse rechten en taksen. Teneinde te vermijden dat een veroordeelde aan een onredelijk zware straf 
zou worden onderworpen, houdt de rechter bij de straftoemeting rekening met de verschuldigde administratieve 
geldboeten."Gelet op de bepalingen waarnaar de gemachtigde verwijst dient een rechter, teneinde 
te vermijden dat een veroordeelde aan een onredelijke zware straf zou worden onderworpen, bij de straftoemeting 
rekening te houden met onder meer de verschuldigde administratieve geldboetes. Er rijst derhalve geen 
probleem inzake het beginsel non bis in idem.De uitleg van de gemachtigde biedt evenwel geen 
duidelijkheid voor het geval dat louter gekozen wordt voor een fiscale administratieve geldboete: zal 
ook dan de mogelijkheid bestaan om een boete op te leggen die minder bedraagt dan het wettelijke minimum 
indien er verzachtende omstandigheden bestaan? Wanneer het bedrag van de geldboete onredelijk hoog zou 
zijn of wanneer ten aanzien van eenzelfde feit een strafrechtelijke boete of een administratieve boete 
kan worden opgelegd, zal, gelet op de rechtspraak van het Grondwettelijk Hof, de rechter normaal wel 
die mogelijkheid moeten hebben.Er wordt ter overweging gegeven aan de adviesvrager om deze 
aangelegenheid nog eens grondig te herbekijken en zo nodig initiatieven te nemen om in lijn te komen 
met de zienswijze van Grondwettelijk Hof.7. Eens de sanctie definitief is geworden, kan de 
meldingsplichtige voor een verzoek tot kwijtschelding of vermindering van belastingverhogingen of administratieve 
boetes nog een beroep doen op het zogenaamde genaderecht bedoeld in het regentsbesluit van 18 maart 1831 
(4) of, wat de inkomstenbelastingen en de diverse rechten en taksen betreft, op de `Cel administratieve 
sancties' opgericht in de schoot van de fiscale bemiddelingsdienst. (5)Het onderzoek van een 
dergelijk verzoek wordt, naar verluidt "[g]elet op het humane karakter" ervan, niet beperkt tot de loutere 
fiscale gegevens, maar bij dat onderzoek moet ook rekening worden houden "met alle elementen, eigen aan 
het beoogde geval, die kunnen bijdragen tot de beslissing van de minister [of bij delegatie de belastingadministratie], 
in het bijzonder de financiële toestand, de wijze waarop aan de fiscale verplichtingen wordt voldaan, 
verzachtende omstandigheden en redenen van humanitaire, sociale of andere aard, grote financiële en/of 
commerciële tegenslagen buiten de wil om van betrokkene en buiten het kader van fiscale en andere fraude" 
(6). Dit verzoek tot kwijtschelding of vermindering van belastingverhogingen en administratieve boetes 
kan slechts worden toegepast ten aanzien van definitief geworden belastingverhogingen en boetes (7), 
dat wil zeggen verhogingen en boetes die niet meer onderhevig zijn aan enig administratief of gerechtelijk 
beroep. (8)De mogelijkheid om ultiem een beroep te doen op het genaderecht of de fiscale bemiddelingsdienst 
lijkt niet te volstaan om de ontworpen regeling te vrijwaren van de voormelde grondwettigheidskritiek. 
In beginsel dienen de waarborgen om tot een evenredige sanctionering te komen immers geboden te worden 
in het kader van de gewone sanctieprocedure waarbij de belastingadministratie of de rechter zich over 
de sanctie uitspreken. Die garanties mogen niet afhangen van een laatste-redmiddel-procedure die in het 
leven is geroepen om nog te kunnen ingrijpen omwille van inzonderheid humanitaire of sociale redenen 
nadat alle beroepsmogelijkheden zijn uitgeput.Onderzoek van de tekst8. Zoals bij 
de bespreking van de rechtsgrond is opgemerkt (zie opmerking 3), dient de inwerkingtreding van het te 
nemen besluit te worden bepaald op 1 juli 2020, in overeenstemming met de rechtsgrond. Daartoe zal aan 
het ontworpen besluit een artikel in die zin moeten worden toegevoegd.De griffier,   A. 
GoossensDe voorzitter,J. Baert_______Nota's(1) Cass. 
15 oktober 2010, F.09.0081.N.(2) Krachtens artikel 457, § 1, van het WIB 92 is artikel 
85 van het Strafwetboek (de straffen kunnen worden verminderd wegens verzachtende omstandigheden) van 
toepassing op de misdrijven bedoeld in de artikelen 449 tot 453 en 456 van het WIB 92.(3) GwH 
23 januari 2019, nr. 8/2019, B.5 tot B.7, en de in B.6 vermelde arresten van het Hof(4) Het 
gaat om artikel 9 van het "Organiek Besluyt van de Regent van 18 maart 1831 van het bestuer van `s lands 
middelen": "[De minister van Financiën] beschikt op de verzoeken om kwijtschelding van boeten of verhoogingen 
van regt ten titel van boeten, andere dan degene uytgesproken door den Regter, en bekrachtigt de overeenkomsten 
tusschen het bestuer en de lastgelders, wanneer zij door de wetten toegelaten zijn."(5) Zie 
artikel 5 van de wet van 29 maart 2018 "tot uitbreiding van de opdrachten en versterking van de rol van 
de fiscale bemiddelingsdienst":"Onverminderd de toepassing van in de specifieke wetten voorziene 
bepalingen, beslist de fiscale bemiddelingsdienst, bedoeld in artikel 116 van de wet van 25 april 2007 
houdende diverse bepalingen (IV), over de verzoeken om kwijtschelding of vermindering van belastingverhogingen 
en administratieve boetes bedoeld in de artikelen 444 en 445 van het Wetboek van de inkomstenbelastingen 
1992, over de verzoeken om kwijtschelding of vermindering van belastingenverhogingen en administratieve 
boetes bedoeld in artikel 2, derde lid, van het Wetboek van de met de inkomstenbelastingen gelijkgestelde 
belastingen en over de verzoeken om kwijtschelding of vermindering van de proportionele en niet-proportionele 
boetes bedoeld in het Wetboek diverse rechten en taksen, voor zover die belastingverhogingen en administratieve 
boetes niet meer onderhevig zijn aan enig administratief en rechterlijk beroep en zij niet zijn opgelegd 
ingevolge inbreuken die via de administratieve weg zijn geregeld in het kader van het overleg, ingevoerd 
door de wet van 20 september 2012 tot instelling van het `una via'-principe in de vervolging van overtredingen 
van de fiscale wetgeving en tot verhoging van de fiscale penale boetes."(6) Parl. Vr. Georges 
Gilkinet van 28 april 2015, Vr. en Antw. Kamer, 2014-15, nr. 54-049, p. 218, randnummer 5; zie ook Parl. 
Vr. Hendrik Bogaert van 18 januari 2006, Vr. en Antw. Kamer, 2005-06, nr. 51-113, 21567.(7) 
Parl. Vr. Anke Vandermeersch van 7 februari 2006, Vr. en Antw. Senaat, 2005-06, nr. 3-60, 5470.(8) 
Parl. Vr. Georges Gilkinet van 28 april 2015, Vr. en Antw. Kamer, 2014-15, nr. 54-029, 214; zie ook artikel 
5 van de wet van 29 maart 2018.20 MEI 2020. - Koninklijk besluit tot uitvoering 
van de artikelen 18, 31, 33 en 47 van de wet van 20 december 2019 tot omzetting van Richtlijn (EU) 2018/822 
van de Raad van 25 mei 2018 tot wijziging van Richtlijn 2011/16/EU wat betreft verplichte automatische 
uitwisseling van inlichtingen op belastinggebied met betrekking tot meldingsplichtige grensoverschrijdende 
constructiesFILIP, Koning der Belgen, Aan allen die nu zijn en hierna wezen zullen, 
Onze Groet.Gelet op het Wetboek van de inkomstenbelastingen 1992, artikel 445, § 4, 
derde lid, ingevoegd door de wet van 20 december 2019 tot omzetting van Richtlijn (EU) 2018/822 van de 
Raad van 25 mei 2018 tot wijziging van Richtlijn 2011/16/EU wat betreft verplichte automatische uitwisseling 
van inlichtingen op belastinggebied met betrekking tot meldingsplichtige grensoverschrijdende constructies;Gelet 
op het Wetboek der registratie-, hypotheek-en griffierechten, artikel 289bis/12, derde lid, ingevoegd 
door voormelde wet van 20 december 2019;Gelet op het Wetboek der successierechten, artikel 
132, derde lid, hersteld door voormelde wet van 20 december 2019;Gelet op het Wetboek van diverse 
rechten en taksen, artikel 2062, derde lid, hersteld door voormelde wet van 20 december 2019;Gelet 
op het koninklijk besluit tot uitvoering van het Wetboek van de inkomstenbelastingen 1992;Gelet 
op het koninklijk besluit van 11 januari 1940 betreffende de uitvoering van het Wetboek der registratie-, 
hypotheek-, en griffierechten;Gelet op het Koninklijk besluit van 31 maart 1936 houdende algemeen 
reglement van de successierechten;Gelet op het koninklijk besluit van 3 maart 1927 houdende 
uitvoering van het Wetboek van diverse rechten en taksen;Gelet op het advies van de Inspecteur 
van Financiën, gegeven op 21 februari 2020;Gelet op de akkoordbevinding van de Minister van 
Begroting, gegeven op 11 maart 2020;Gelet op het advies 67.078/3 van de Raad van State, gegeven 
op 8 april 2020, met toepassing van artikel 84, § 1, eerste lid, 2°,  van de wetten op de Raad 
van State, gecoördineerd op 12 januari 1973;Op de voordracht van de Vice-Eerste Minister en 
Minister van Financiën, belast met Bestrijding van de fiscale fraude,Hebben Wij besloten en 
besluiten Wij :Artikel 1. In het Koninklijk besluit tot uitvoering van het Wetboek van de inkomstenbelastingen 
1992 wordt een artikel 229/6 ingevoegd, luidende:"Art. 229/6. De schaal van de administratieve 
geldboetes bij overtredingen bedoeld in artikel 445, § 4, van het Wetboek van de inkomstenbelastingen 
1992, wordt als volgt vastgesteld:  Aard van 
de overtredingen Nature des infractions Geldboete Amende administrative A. 
Onvolledig verstrekken van de inlichtingen: 1. Overtreding niet gedaan met bedrieglijk 
opzet of het oogmerk te schaden: - 1e overtreding: 1.250,00 EUR - 
2e overtreding: 2.500,00 EUR - 3e overtreding: 5.000,00 EUR - 
4e overtreding: 10.000,00 EUR Volgende overtredingen: 12.500,00 EUR 2. 
Overtreding gedaan met bedrieglijk opzet of het oogmerk te schaden: - 1e overtreding: 
2.500,00 EUR - 2e overtreding: 5.000,00 EUR - 3e overtreding: 
10.000,00 EUR - 4e overtreding: 20.000,00 EUR Volgende overtredingen: 
25.000,00 EUR A. Fourniture incomplète des informations : 1. 
Infraction non commise avec intention frauduleuse ou intention de nuire : -1ère 
infraction : 1.250,00 EUR -2e infraction : 2.500,00 EUR -3e 
infraction : 5.000,00 EUR -4e infraction : 10.000,00 EUR Infractions 
suivantes : 12.500,00 EUR 2. Infraction commise avec intention frauduleuse ou intention 
de nuire : -1ère infraction : 2.500,00 EUR -2e infraction 
: 5.000,00 EUR -3e infraction : 10.000,00 EUR -4e infraction 
: 20.000,00 EUR Infractions suivantes : 25.000,00 EUR B. 
Niet of laattijdig verstrekken van de inlichtingen: 1. Overtreding niet gedaan 
met bedrieglijk opzet of het oogmerk te schaden: - 1e overtreding: 5.000,00 
EUR - 2e overtreding: 12.500,00 EUR - 3e overtreding: 31.250,00 
EUR Volgende overtredingen: 50.000,00 EUR 2. Overtreding gedaan 
met bedrieglijk opzet of het oogmerk te schaden: - 1e overtreding: 12.500,00 
EUR - 2e overtreding: 37.500,00 EUR Volgende overtredingen: 100.000,00 
EUR B. Absence d'informations ou informations fournies tardivement : 1. 
Infraction non commise avec intention frauduleuse ou intention de nuire : -1ère 
infraction : 5.000,00 EUR -2e infraction : 12.500,00 EUR -3e 
infraction : 31.250,00 EUR Infractions suivantes : 50.000,00 EUR 2. 
Infraction commise avec intention frauduleuse ou intention de nuire : -1ère infraction 
: 12.500,00 EUR -2e infraction : 37.500,00 EUR Infractions 
suivantes : 100.000,00 EUR  Art. 2. De bijlage bij het koninklijk besluit 
van 11 januari 1940 betreffende de uitvoering van het Wetboek der registratie-, hypotheek-, en griffierechten 
wordt aangevuld als volgt:  XIII. Schaal van 
de administratieve geldboetes bij overtredingen bedoeld in artikel 289bis/12, van het Wetboek der registratie-, 
hypotheek-, en griffierechten XIII. Echelle des amendes administratives concernant des infractions visées 
à l'article 289bis/12 du Code des droits d'enregistrement, d'hypothèque et de greffe Geldboete Amende 
administrative A. Onvolledig verstrekken van de inlichtingen: 1. 
Overtreding niet gedaan met bedrieglijk opzet of het oogmerk te schaden: - 1e overtreding: 
1.250,00 EUR - 2e overtreding: 2.500,00 EUR - 3e overtreding: 
5.000,00 EUR - 4e overtreding: 10.000,00 EUR Volgende overtredingen: 
12.500,00 EUR 2. Overtreding gedaan met bedrieglijk opzet of het oogmerk te schaden: 
- 1e overtreding: 2.500,00 EUR - 2e overtreding: 5.000,00 
EUR - 3e overtreding: 10.000,00 EUR - 4e overtreding: 20.000,00 
EUR Volgende overtredingen: 25.000,00 EUR A. Fourniture d'informations 
incomplètes : 1. Infraction non commise avec intention frauduleuse ou intention 
de nuire : -1ère infraction : 1.250,00 EUR -2e infraction 
: 2.500,00 EUR -3e infraction : 5.000,00 EUR -4e infraction 
: 10.000,00 EUR Infractions suivantes : 12.500,00 EUR 2. 
Infraction commise avec intention frauduleuse ou intention de nuire : -1ère infraction 
: 2.500,00 EUR -2e infraction : 5.000,00 EUR -3e infraction 
: 10.000,00 EUR -4e infraction : 20.000,00 EUR Infractions 
suivantes : 25.000,00 EUR B. Niet of laattijdig verstrekken van de inlichtingen: 
1. Overtreding niet gedaan met bedrieglijk opzet of het oogmerk te schaden: - 
1e overtreding: 5.000,00 EUR - 2e overtreding: 12.500,00 EUR - 
3e overtreding: 31.250,00 EUR Volgende overtredingen: 50.000,00 EUR 2. 
Overtreding gedaan met bedrieglijk opzet of het oogmerk te schaden: - 1e overtreding: 
12.500,00 EUR - 2e overtreding: 37.500,00 EUR Volgende overtredingen: 
100.000,00 EUR B. Absence d'informations ou informations fournies tardivement : 
1. Infraction non commise avec intention frauduleuse ou intention de nuire : -1ère 
infraction : 5.000,00 EUR -2e infraction : 12.500,00 EUR -3e 
infraction : 31.250,00 EUR Infractions suivantes : 50.000,00 EUR 2. 
Infraction commise avec intention frauduleuse ou intention de nuire : -1ère infraction 
: 12.500,00 EUR -2e infraction : 37.500,00 EUR Infractions 
suivantes : 100.000,00 EUR  Art. 3. In het koninklijk besluit van 31 
maart 1936 houdende algemeen reglement van de successierechten wordt een artikel 9bis ingevoegd, luidende:"Art. 
9bis. De schaal van de administratieve geldboetes bij overtredingen bedoeld in artikel 132, van het Wetboek 
der successierechten, wordt als volgt vastgesteld:  Aard 
van de overtredingen Nature des infractions Geldboete Amende administrative A. 
Onvolledig verstrekken van de inlichtingen: 1. Overtreding niet gedaan met bedrieglijk 
opzet of het oogmerk te schaden: - 1e overtreding: 1.250,00 EUR - 
2e overtreding: 2.500,00 EUR - 3e overtreding: 5.000,00 EUR - 
4e overtreding: 10.000,00 EUR Volgende overtredingen: 12.500,00 EUR 2. 
Overtreding gedaan met bedrieglijk opzet of het oogmerk te schaden: - 1e overtreding: 
2.500,00 EUR - 2e overtreding: 5.000,00 EUR - 3e overtreding: 
10.000,00 EUR - 4e overtreding: 20.000,00 EUR Volgende overtredingen: 
25.000,00 EUR A. Fourniture d'informations incomplètes : 1. 
Infraction non commise avec intention frauduleuse ou intention de nuire : -1ère 
infraction : 1.250,00 EUR -2e infraction : 2.500,00 EUR -3e 
infraction : 5.000,00 EUR -4e infraction : 10.000,00 EUR Infractions 
suivantes : 12.500,00 EUR 2. Infraction commise avec intention frauduleuse ou intention 
de nuire : -1ère infraction : 2.500,00 EUR -2e infraction 
: 5.000,00 EUR -3e infraction : 10.000,00 EUR -4e infraction 
: 20.000,00 EUR Infractions suivantes : 25.000,00 EUR B. 
Niet of laattijdig verstrekken van de inlichtingen: 1. Overtreding niet gedaan 
met bedrieglijk opzet of het oogmerk te schaden: - 1e overtreding: 5.000,00 
EUR - 2e overtreding: 12.500,00 EUR - 3e overtreding: 31.250,00 
EUR Volgende overtredingen: 50.000,00 EUR 2. Overtreding gedaan 
met bedrieglijk opzet of het oogmerk te schaden: - 1e overtreding: 12.500,00 
EUR - 2e overtreding: 37.500,00 EUR Volgende overtredingen: 100.000,00 
EUR B. Absence d'informations ou informations fournies tardivement : 1. 
Infraction non commise avec intention frauduleuse ou intention de nuire : -1ère 
infraction : 5.000,00 EUR -2e infraction : 12.500,00 EUR -3e 
infraction : 31.250,00 EUR Infractions suivantes : 50.000,00 EUR 2. 
Infraction commise avec intention frauduleuse ou intention de nuire : -1ère infraction 
: 12.500,00 EUR -2e infraction : 37.500,00 EUR Infractions 
suivantes : 100.000,00 EUR  Art. 4. In het koninklijk besluit van 3 
maart 1927 houdende uitvoering van het Wetboek van diverse rechten en taksen, wordt artikel 2409, 
opgeheven bij het koninklijk besluit van 9 december 2019, hersteld als volgt:"Art. 2409. 
De schaal van de administratieve geldboetes bij overtredingen bedoeld in artikel 2062, van het Wetboek 
van diverse rechten en taksen, wordt als volgt vastgesteld:  Aard van de overtredingen Nature des infractions Geldboete Amende 
administrative A. Onvolledig verstrekken van de inlichtingen: 1. 
Overtreding niet gedaan met bedrieglijk opzet of het oogmerk te schaden: - 1e overtreding: 
1.250,00 EUR - 2e overtreding: 2.500,00 EUR - 3e overtreding: 
5.000,00 EUR - 4e overtreding: 10.000,00 EUR Volgende overtredingen: 
12.500,00 EUR 2. Overtreding gedaan met bedrieglijk opzet of het oogmerk te schaden: 
- 1e overtreding: 2.500,00 EUR - 2e overtreding: 5.000,00 
EUR - 3e overtreding: 10.000,00 EUR - 4e overtreding: 20.000,00 
EUR Volgende overtredingen: 25.000,00 EUR A. Fourniture d'informations 
incomplètes : 1. Infraction non commise avec intention frauduleuse ou intention 
de nuire : -1ère infraction : 1.250,00 EUR -2e infraction 
: 2.500,00 EUR -3e infraction : 5.000,00 EUR -4e infraction 
: 10.000,00 EUR Infractions suivantes : 12.500,00 EUR 2. 
Infraction commise avec intention frauduleuse ou intention de nuire : -1ère infraction 
: 2.500,00 EUR -2e infraction : 5.000,00 EUR -3e infraction 
: 10.000,00 EUR -4e infraction : 20.000,00 EUR Infractions 
suivantes : 25.000,00 EUR B. Niet of laattijdig verstrekken van de inlichtingen: 
1. Overtreding niet gedaan met bedrieglijk opzet of het oogmerk te schaden: - 
1e overtreding: 5.000,00 EUR - 2e overtreding: 12.500,00 EUR - 
3e overtreding: 31.250,00 EUR Volgende overtredingen: 50.000,00 EUR 2. 
Overtreding gedaan met bedrieglijk opzet of het oogmerk te schaden: - 1e overtreding: 
12.500,00 EUR - 2e overtreding: 37.500,00 EUR Volgende overtredingen: 
100.000,00 EUR B. Absence d'informations ou informations fournies tardivement : 
1. Infraction non commise avec intention frauduleuse ou intention de nuire : -1ère 
infraction : 5.000,00 EUR -2e infraction : 12.500,00 EUR -3e 
infraction : 31.250,00 EUR Infractions suivantes : 50.000,00 EUR 2. 
Infraction commise avec intention frauduleuse ou intention de nuire : -1ère infraction 
: 12.500,00 EUR -2e infraction : 37.500,00 EUR Infractions 
suivantes : 100.000,00 EUR  Art. 5. Artikel 24010 
van hetzelfde koninklijk besluit, laatstelijk gewijzigd bij het koninklijk besluit van 20 juli 2000, 
wordt aangevuld met een lid luidende:"De bepalingen van het eerste lid zijn niet van toepassing 
op de geldboetes bedoeld in artikel 2409."Art. 6. Dit besluit treedt in werking 
op 1 juli 2020.Art. 7. De minister bevoegd voor Financiën is belast met de uitvoering van dit 
besluit.Gegeven te Brussel, 20 mei 2020.FILIPVan Koningswege :De 
Vice-Eerste Minister en Minister van Financiën, belast met Bestrijding van de fiscale fraude,A. 
DE CROO