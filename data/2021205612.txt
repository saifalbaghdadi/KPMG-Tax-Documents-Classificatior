Publicatie : 2021-12-01Numac : 2021205612
MINISTERIE VAN DE DUITSTALIGE GEMEENSCHAP
 25 NOVEMBER 2021. - Besluit van de Regering tot wijziging van het besluit van de Regering van 21 januari 2021 tot vaststelling van maatregelen ter voorkoming van de verspreiding van het coronavirus (COVID-19) 
De 
Regering van de Duitstalige Gemeenschap,Gelet op het decreet van 1 juni 2004 betreffende de 
gezondheidspromotie en inzake medische preventie, artikel 10.6.6, § 1, ingevoegd bij het decreet 
van 29 oktober 2021; Gelet op het samenwerkingsakkoord van 14 juli 2021 tussen de Federale 
Staat, de Vlaamse Gemeenschap, de Franse Gemeenschap, de Duitstalige Gemeenschap, de Gemeenschappelijke 
Gemeenschapscommissie, het Waalse Gewest en de Franse Gemeenschapscommissie betreffende de verwerking 
van gegevens met betrekking tot het digitaal EU-COVID-certificaat, het COVID Safe Ticket, het PLF en 
de verwerking van persoonsgegevens van in het buitenland wonende of verblijvende werknemers en zelfstandigen 
die activiteiten uitvoeren in België;Gelet op het besluit van de Regering van 21 januari 2021 
tot vaststelling van maatregelen ter voorkoming van de verspreiding van het coronavirus (COVID-19);Gelet 
op de wetten op de Raad van State, gecoördineerd op 12 januari 1973, artikel 3, § 1;Gelet 
op de dringende noodzakelijkheid;Overwegende dat de dringende noodzakelijkheid wordt gerechtvaardigd 
door het feit dat het Overlegcomité op zijn vergadering van 17 november 2021 heeft besloten dat het, 
gezien de dramatisch verslechterende infectiesituatie, passend is dat zowel de federale overheid als 
de deelentiteiten strengere regels vaststellen met betrekking tot de toepassing van het COVID Safe Ticket; 
dat de epidemiologische situatie in het Duitse taalgebied uiterst zorgwekkend blijft; dat dringend maatregelen 
moeten worden genomen die verder reiken dan de huidige maatregelen om de volksgezondheid te beschermen, 
overbelasting van de gezondheidszorg te voorkomen en het maatschappelijk leven in veilige omstandigheden 
te hervatten; dat de deltavariant in het Duitse taalgebied dominant is (bijna 100 % van de besmettingen) 
en dat deze variant besmettelijker is dan de alfa- en andere varianten; dat het virus zich daardoor nog 
sneller onder de bevolking verspreidt;Overwegende dat dit besluit bijgevolg zo snel mogelijk 
moet worden aangenomen;Overwegende dat de RAG op 22 november 2021 een evaluatie heeft gemaakt 
met toepassing van artikel 10.6.7, eerste lid, 2°, van het decreet van 1 juni 2004 en met toepassing 
van artikel 13bis van het samenwerkingsakkoord van 14 juli 2021;Overwegende dat de zevendagenincidentie 
van nieuwe besmettingen met het coronavirus (COVID-19) op 23 november 2021 in het gehele Duitse taalgebied 
829 per 100.000 inwoners bedraagt; dat de veertiendagenincidentie van nieuwe besmettingen met het coronavirus 
(COVID-19) op 23 november 2021 in het gehele Duitse taalgebied 1.449 per 100.000 inwoners bedraagt; dat 
de incidentiewaarde begin november 897 per 100.000 inwoners bedroeg; dat de incidentiewaarde sindsdien 
met 62 % gestegen is;Overwegende dat de veertiendagenincidentie op 23 november 2021 bij 1.548 
nieuwe infecties per 100.000 inwoners ligt voor het gehele Belgische grondgebied; dat de incidentiewaarde 
in het Duitse taalgebied dus iets lager ligt dan het Belgische gemiddelde; dat die situatie dus nauwelijks 
is verbeterd; Overwegende dat de positiviteitsratio in het Duitse taalgebied 18,8 % bedraagt, 
terwijl hij voor heel België gemiddeld bij 15,4 % blijft; dat de positiviteitsratio in het Duitse taalgebied 
de jongste weken zelfs nog gestegen is en nog altijd duidelijk hoger ligt dan in de rest van België; 
dat ook die waarde al geruime tijd op hetzelfde hoge niveau blijft;Overwegende dat de zeer 
besmettelijke deltavariant van het coronavirus (COVID-19) in het Duitse taalgebied overheerst;Overwegende 
dat het percentage volledig gevaccineerden in het Duitse taalgebied 67 % van de totale bevolking bedraagt; 
dat de vaccinatiegraad in heel België met 76 % beduidend hoger ligt dan in het Duitse taalgebied; dat 
het aantal toegediende vaccinaties in het Duitse taalgebied nauwelijks toeneemt; dat 33 % van de bevolking 
in het Duitse taalgebied dus nog steeds niet gevaccineerd is en het coronavirus (COVID-19) kan oplopen; 
dat niet-gevaccineerden het risico lopen een ernstig verloop van de ziekte te krijgen;Overwegende 
dat, volgens de stand van 21 november 2021, in de ziekenhuizen in het Duitse taalgebied momenteel 4 personen 
zijn opgenomen, waarvan 2 op de afdeling intensieve zorg; dat de plaatsen op de intensieve zorg in de 
ziekenhuizen in het Duitse taalgebied vaak vol zijn; dat een van de twee ziekenhuizen in het Duitse taalgebied 
geen afdeling intensieve zorg heeft; dat de patiënten daardoor naar andere ziekenhuizen moeten worden 
overgebracht; dat het werkelijke aantal intensievezorgpatiënten uit het Duitse taalgebied dus hoger ligt;Overwegende 
dat uit deze evaluatie blijkt dat de epidemiologische situatie in het Duitse taalgebied het gebruik van 
het COVID Safe Ticket in bepaalde sectoren rechtvaardigt om de verspreiding van het coronavirus (COVID-19) 
en de gevolgen daarvan te beperken;Overwegende dat in voorzieningen uit de cultuursector, feestsector 
of recreatiesector enkele duidelijke risicofactoren zijn vastgesteld, zoals de langdurige aanwezigheid 
van mensen in dezelfde ruimte, vaak zonder passende ventilatie; Overwegende dat sinds het uitbreken 
van de COVID-19-pandemie vaak infectieclusters zijn waargenomen in sport- en fitnessclubs, als gevolg 
van nauw contact tussen mensen, frequente verplaatsingen in dezelfde ruimte en verhoogde aërosol- en 
druppelvorming bij lichamelijke inspanning; dat dit met name het geval is bij sportwedstrijden waar veel 
toeschouwers aanwezig kunnen zijn; Overwegende dat de COVID-19-gezondheidscrisis economische 
en sociale gevolgen heeft, wat betekent dat de toegang tot sociale en culturele evenementen mogelijk 
moeten blijven;Overwegende dat het belangrijk is dat culturele inrichtingen openblijven en 
dat men culturele evenementen blijft aanbieden, aangezien ze de geestelijke gezondheid en het welzijn 
van de bevolking ten goede komen;Overwegende dat het sociale leven zich ook afspeelt in voorzieningen 
die behoren tot de cultuursector, recreatiesector, feestsector en sportsector.Overwegende dat 
bij het openen of openhouden van die sectoren echter rekening moet worden gehouden met de epidemiologische 
situatie in het Duitse taalgebied en in het bijzonder met de verspreiding van het coronavirus (COVID-19);Overwegende 
dat het belang van de betrokken sectoren vanuit sociaal en economisch oogpunt vereist dat maatregelen 
worden genomen die de opening van deze sectoren combineren met het voorkomen van het gezondheidsrisico 
dat verbonden is aan de overbezetting van ziekenhuisbedden door patiënten met een besmetting met het 
coronavirus (COVID-19);Overwegende dat het om deze redenen raadzaam is preventieve maatregelen 
te nemen in de mate die strikt noodzakelijk is om de gezondheid te beschermen en overbelasting van de 
gezondheidszorg te voorkomen;Overwegende dat de kans op besmetting het grootst is bij massa-evenementen, 
sportwedstrijden en alle activiteiten en evenementen in de voorzieningen uit de recreatiesector, feestsector 
en cultuursector met 50 of meer personen binnen of met 100 of meer personen buiten; dat dit ook geldt 
voor kerstmarkten en carnavalsactiviteiten; dat het daarom raadzaam is het gebruik van het COVID Safe 
Ticket verplicht te stellen om het besmettingsgevaar tot een minimum te beperken en tegelijk dergelijke 
evenementen te laten plaatsvinden of dergelijke voorzieningen open te kunnen houden;Op de voordracht 
van de Minister van Gezondheid;Na beraadslaging,Besluit : Artikel 1. - 
In artikel 3.7, eerste lid, van het besluit van de Regering van 21 januari 2021 tot vaststelling van 
maatregelen ter voorkoming van de verspreiding van het coronavirus (COVID-19), ingevoegd bij het besluit 
van 29 oktober 2021, worden de volgende wijzigingen aangebracht: 1° de bepaling onder 1° wordt 
aangevuld met de woorden ", met inbegrip van kerstmarkten, carnavalsactiviteiten of sportwedstrijden 
die niet plaatsvinden in sportcentra als vermeld in 3°";2° in de bepaling onder 3° worden de 
woorden "200 bezoekers" vervangen door de woorden "100 bezoekers";3° de bepaling onder 4° wordt 
vervangen als volgt: "4° voorzieningen die behoren tot de cultuursector, feestsector en recreatiesector;"4° 
de bepaling onder 5° wordt opgeheven.Art. 2. - Dit besluit treedt in werking de dag waarop 
het wordt aangenomen.Art. 3. - De minister bevoegd voor Gezondheid is belast met de uitvoering 
van dit besluit.Eupen, 25 november 2021.Voor de Regering van de Duitstalige Gemeenschap,De 
Minister-President,Minister van Lokale Besturen en Financiën,O. PAASCHDe 
Viceminister-President,Minister van Gezondheid en Sociale Aangelegenheden, Ruimtelijke 
Ordening en Huisvesting,A. ANTONIADIS