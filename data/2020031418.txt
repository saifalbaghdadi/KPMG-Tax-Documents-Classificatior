Publicatie : 2020-10-12Numac : 2020031418
FEDERALE OVERHEIDSDIENST SOCIALE ZEKERHEID  
 30 SEPTEMBER 2020. - Ministerieel besluit tot vaststelling van de bijkomende tegemoetkoming van de verplichte verzekering voor geneeskundige verzorging en uitkeringen in de reiskosten van gedialyseerde rechthebbenden, van kankerpatiënten en in het kader van de revalidatie in geval van vervoer met een ziekenwagen wegens de gezondheidsmaatregelen genomen in het kader van de COVID-19 pandemie 
De Minister 
van Sociale Zaken en Volksgezondheid,Gelet op de wet betreffende de verplichte verzekering 
voor geneeskundige verzorging en uitkeringen, gecoördineerd op 14 juli 1994, artikelen 34, 10°,  gewijzigd 
bij de wetten van 12 augustus 2000 en 13 juli 2006, en 37, §  11, aangevuld bij de wet van 22 
februari 1998 en gewijzigd bij de wet van 12 augustus 2000;Gelet op het advies van de Commissie 
voor Begrotingscontrole, gegeven op 24 juni 2020;Gelet op het advies van het Comité van de 
verzekering voor geneeskundige verzorging, gegeven op 29 juni 2020;Gelet op het advies van 
de inspecteur van Financiën, gegeven op 29 juli 2020;Gelet op de akkoordbevinding van de Minister 
van Begroting, gegeven op 18 september 2020;Gelet op de wetten op de Raad van State, gecoördineerd 
op 12 januari 1973, artikel 3, § 1;Gelet op de dringende noodzakelijkheid;Overwegende 
dat het absoluut noodzakelijk is om, zowel voor de patiënten als voor de ambulancediensten, snel zekerheid 
te verschaffen over de modaliteiten voor de tijdelijke financiële tegemoetkoming in de kosten voor specifieke 
beschermingsmaatregelen en het materiaal dat worden ingezet in het kader van de COVID-19 pandemie voor 
vervoer per ambulance vereist voor de patiënten besmet met het virus waarvan de behandeling niet kan 
worden onderbroken (dialyse, kankerbehandeling, ...);Overwegende op het ministerieel besluit 
van 24 januari 1985 tot vaststelling van de tegemoetkoming van de verplichte verzekering voor geneeskundige 
verzorging en uitkeringen in de reiskosten van de gedialyseerde rechthebbenden;Overwegende 
op het ministerieel besluit van 6 juli 1989 tot uitvoering van artikel 37, § 11 van de wet betreffende 
de verplichte verzekering voor geneeskundige verzorging en uitkeringen, gecoördineerd op 14 juli 1994;Overwegende 
op het ministerieel besluit van 14 december 1995 tot vaststelling van de tegemoetkoming van de verplichte 
verzekering voor geneeskundige verzorging en uitkeringen in de reiskosten in verband met de revalidatie;Overwegende 
op het koninklijk besluit van 28 april 2011 tot vaststelling van de tegemoetkoming van de verplichte 
verzekering voor geneeskundige verzorging en uitkeringen in de reiskosten van patiënten jonger dan 18 
jaar, opgevolgd in een revalidatiecentrum waarmee het Comité van de verzekering voor geneeskundige verzorging 
een type revalidatieovereenkomst heeft gesloten,Besluit :Artikel 1. De tegemoetkomingen 
in de reiskosten voorzien bij de ministeriële besluiten van 24 januari 1985 tot vaststelling van de tegemoetkoming 
van de verplichte verzekering voor geneeskundige verzorging en uitkeringen in de reiskosten van de gedialyseerde 
rechthebbenden, 6 juli 1989 tot uitvoering van artikel 37, § 11 van de wet betreffende de verplichte 
verzekering voor geneeskundige verzorging en uitkeringen, gecoördineerd op 14 juli 1994 en 14 december 
1995 tot vaststelling van de tegemoetkoming van de verplichte verzekering voor geneeskundige verzorging 
en uitkeringen in de reiskosten in verband met de revalidatie en bij het koninklijk besluit van 28 april 
2011 tot vaststelling van de tegemoetkoming van de verplichte verzekering voor geneeskundige verzorging 
en uitkeringen in de reiskosten van patiënten jonger dan 18 jaar, opgevolgd in een revalidatiecentrum 
waarmee het Comité van de verzekering voor geneeskundige verzorging een type revalidatieovereenkomst 
heeft gesloten worden aangevuld met een forfaitaire tegemoetkoming van 40 euro per rit als de rit wordt 
uitgevoerd met een ziekenwagen die is uitgerust voor niet-dringend liggend patiëntenvervoer zoals bedoeld 
in de reglementering van de gefedereerde entiteiten, waarvoor specifieke sanitaire maatregelen en beschermingsmateriaal 
zijn opgelegd wegens de gezondheidstoestand van de patiënt. Art. 2. De tegemoetkoming bedoeld 
in artikel 1 wordt door de verzekeringsinstelling van de vervoerde rechthebbende rechtstreeks betaald 
aan de ambulancedienst.Voor de ritten uitgevoerd tussen 1 maart en de datum van bekendmaking 
van dit besluit, zal de betaling gebeuren op basis van een verzamelstaat die door de ambulancedienst 
wordt gestuurd naar een uniek contactpunt dat wordt beheerd door zowel het Nationaal Intermutualistisch 
College als het Rijksinstituut voor Ziekte- en Invaliditeitsverzekering en die in het bijzonder vermeldt:- 
de coördinaten van de ambulancedienst;- zijn KBO-nummer en zijn bankgegevens;- de 
datum van de rit;- het identificatienummer van de sociale zekerheid van de vervoerde rechthebbende;- 
de stand van de facturatie.De verzekeringsinstelling kan de betaling slechts uitvoeren nadat 
hij daartoe de toelating heeft gekregen van het Rijksinstituut voor ziekte- en invaliditeitsverzekering.Voor 
de ritten uitgevoerd vanaf de dag volgend op de bekendmaking van dit besluit, zal de betaling gebeuren 
op basis van een éénmalige verzamelstaat die door de ambulancedienst wordt gestuurd naar een uniek contactpunt 
dat wordt beheerd door zowel het Nationaal Intermutualistisch College als het Rijksinstituut voor Ziekte- 
en Invaliditeitsverzekering en die in het bijzonder vermeldt:- de coördinaten van de ambulancedienst;- 
zijn KBO-nummer en zijn bankgegevens;- de datum van de rit;- het identificatienummer 
van de sociale zekerheid van de vervoerde rechthebbende;- dat een getuigschrift werd opgesteld 
door een arts, door hem gedateerd en ondertekend, voor de door hem aangeduide periode, dat de noodzaak 
aangeeft van specifieke sanitaire maatregelen en beschermingsmateriaal en waarop de identiteit van de 
vervoerde rechthebbende is aangegeven evenals het feit dat het gaat om een transport bedoeld in artikel 
1. Dit getuigschrift moet worden bewaard gedurende vijf jaar vanaf het einde van de maand waarin het 
transport heeft plaatsgevonden.De kosten met betrekking tot deze specifieke sanitaire maatregelen 
en beschermingsmateriaal kunnen niet ten laste worden gelegd van de rechthebbende.Art. 3. Dit 
besluit heeft uitwerking met ingang van 1 maart 2020 en treedt buiten werking op 31 augustus 2020.Gegeven 
te Brussel, 30 september 2020.De Minister van Sociale Zaken en Volksgezondheid, M. 
DE BLOCK