Publicatie : 2021-05-07Numac : 2021031352
VLAAMSE OVERHEID 
 23 APRIL 2021. - Besluit van de Vlaamse Regering tot wijziging van het besluit van de Vlaamse Regering van 18 december 2020 tot vaststelling van maatregelen om de ondersteuning van personen met een handicap te continueren in periodes van opflakkering van COVID-19 
RechtsgrondenDit besluit 
is gebaseerd op:- het decreet van 7 mei 2004 tot oprichting van het intern verzelfstandigd 
agentschap met rechtspersoonlijkheid Vlaams Agentschap voor Personen met een Handicap, artikel 8, 2° 
 en 3°,  gewijzigd bij het decreet van 25 april 2014, en 7°,  en 12°,  ingevoegd bij decreet van 25 april 
2014, artikel 19, vervangen bij het decreet van 25 april 2014, en artikel 23, tweede lid, ingevoegd bij 
het decreet van 25 april 2014 en gewijzigd bij het decreet van 8 juni 2018;- het decreet van 
25 april 2014 houdende de persoonsvolgende financiering voor personen met een handicap en tot hervorming 
van de wijze van financiering van de zorg en de ondersteuning voor personen met een handicap, artikel 
11.VormvereistenDe volgende vormvereisten zijn vervuld:- De Vlaamse minister, 
bevoegd voor de begroting, zijn akkoord werd aangevraagd op 1 april 2021.- Er is geen advies 
gevraagd aan de Raad van State, met toepassing van artikel 3, § 1, van de wetten op de Raad van 
State, gecoördineerd op 12 januari 1973. Er is dringende noodzakelijkheid omdat duidelijkheid geboden 
moet worden aan voorzieningen en aan personen met een handicap over de verlenging van de looptijd van 
de initiatieven die zijn genomen om de ondersteuning van personen met een handicap maximaal te continueren 
en om tegemoet te komen aan de financiële gevolgen van de coronamaatregelen, zowel voor de voorzieningen 
als voor de personen met een handicap, tijdens periodes van een opflakkering van COVID-19 waarin de federale, 
regionale provinciale of lokale overheden maatregelen nemen die een impact hebben op de mogelijkheid 
om zorg en ondersteuning te bieden.InitiatiefnemerDit besluit wordt voorgesteld door 
de Vlaamse minister van Welzijn, Volksgezondheid, Gezin en Armoedebestrijding.Na beraadslaging,DE 
VLAAMSE REGERING BESLUIT:Artikel 1. In artikel 14, § 1, tweede lid, 3°,  van het besluit 
van de Vlaamse Regering van 18 december 2020 tot vaststelling van maatregelen om de ondersteuning van 
personen met een handicap te continueren in periodes van opflakkering van COVID-19, worden de volgende 
wijzigingen aangebracht:1°  tussen de zinsnede "eerste lid," en de woorden "van het" wordt 
zinsnede "of tweede lid, 2°, " ingevoegd;2°  de volgende zin wordt toegevoegd:"De 
budgethouders van een PAB kunnen ook overeenkomsten sluiten over ondersteuning als vermeld in artikel 
10, § 5, derde lid, 2°,  of vierde lid, van het voormelde besluit."Art. 2. In artikel 
16, tweede lid, van hetzelfde besluit wordt de datum "31 maart 2021" vervangen door de datum "30 juni 
2021".Art. 3. Artikel 1, 1°,  heeft uitwerking met ingang van 1 oktober 2020.Artikel 
1, 2°,  heeft uitwerking met ingang van 1 januari 2021.Artikel 2 heeft uitwerking met ingang 
van 31 maart 2021.Art. 4. De Vlaamse minister, bevoegd voor de personen met een beperking, 
is belast met de uitvoering van dit besluit.Brussel, 23 april 2021.De minister-president 
van de Vlaamse Regering,J. JAMBONDe Vlaamse minister van Welzijn, Volksgezondheid, 
Gezin en Armoedebestrijding,W. BEKE