Publicatie : 2021-03-31Numac : 2021041048
FEDERALE OVERHEIDSDIENST JUSTITIE 
 29 MAART 2021. - Ministerieel besluit tot vaststelling van de periode van opschorting van de uitvoering van bepaalde uitgaansmodaliteiten van gedetineerden ter uitvoering van artikel 62 van de wet van 20 december 2020 houdende diverse tijdelijke en structurele bepalingen inzake justitie in het kader van de strijd tegen de verspreiding van COVID-19 
De Minister van Justitie,Gelet op de wet van 20 
december 2020 houdende diverse tijdelijke en structurele bepalingen inzake justitie in het kader van 
de strijd tegen de verspreiding van COVID-19, de artikelen 62 en 69;Gelet op het koninklijk 
besluit van 29 maart 2021 tot verlenging van sommige maatregelen genomen bij wetten van 20 december 2020 
houdende diverse tijdelijke en structurele bepalingen inzake justitie in het kader van de strijd tegen 
de verspreiding van het coronavirus COVID-19, van 30 april 2020 houdende diverse bepalingen inzake justitie 
en het notariaat in het kader van de strijd tegen de verspreiding van het coronavirus COVID-19 en van 
20 mei 2020 houdende diverse bepalingen inzake justitie in het kaderb van de strijd tegen de verspreiding 
van het coronavirus COVID-19;Gelet op het ministerieel besluit van 23 december 2020 tot vaststelling 
van de periode van opschorting van de uitvoering van bepaalde uitgaansmodaliteiten van gedetineerden 
ter uitvoering van artikel 62 van de wet van 20 december 2020 houdende diverse tijdelijke en structurele 
bepalingen inzake justitie in het kader van de strijd tegen de verspreiding van COVID-19;Gelet 
op de wetten op de Raad van State, gecoördineerd op 12 januari 1973, artikel 3, § 1, eerste lid;Gelet 
op de dringende noodzakelijkheid, die niet toelaat te wachten op het advies van de afdeling wetgeving 
van de Raad van State binnen een verkorte termijn van vijf dagen, gemotiveerd door het feit dat dit ministerieel 
besluit gepubliceerd dient te worden voordat de geldigheidstermijn van het voorgaande ministerieel besluit 
ter uitvoering van artikel 62 van de wet van 20 december 2020 houdende diverse tijdelijke en structurele 
bepalingen inzake justitie in het kader van de strijd tegen de verspreiding van COVID-19, afloopt, dit 
wil zeggen voor of uiterlijk op 31 maart 2021. Enkel op deze wijze wordt opnieuw tijdig de vereiste rechtszekerheid 
gecreëerd over de periode waarbinnen artikel 62 van deze wet daadwerkelijk toepassing blijft vinden en 
waarbinnen, bijgevolg, de uitvoering van de daarin bepaalde uitgaansmodaliteiten effectief wordt opgeschort;Overwegende 
dat de omstandigheden waarin eerst werd beslist om deze schorsingsmaatregel te activeren in essentie 
ongewijzigd zijn gebleven; dat de risico's op het binnenbrengen van besmettingen vanuit de vrije samenleving 
door het voortdurend verlaten en betreden van de gevangenis dan ook fundamenteel dezelfde zijn gebleven; 
dat het op basis van de beschikbare informatie en de voor de vrije samenleving genomen maatregelen gerechtvaardigd 
is ervan uit te gaan dat die risico's ook niet fundamenteel zullen verminderen voordat de gedetineerde 
populatie in zijn totaliteit gevaccineerd is; dat de vaccinatie binnen de gevangenissen nog moet opstarten 
en heel wellicht niet voor eind juni 2021 zal afgerond zijn; dat de schorsingsmaatregel dan ook verlengd 
dient te worden tot 30 juni 2021.Overwegende dat de hernieuwde activering van deze schorsingsmaatregel 
geen afbreuk doet aan de in artikel 62 van de wet voorziene mogelijkheid voor de directeur om uitzonderingen 
op die schorsing toe te staan wanneer dringende en humanitaire omstandigheden dit rechtvaardigen of wanneer 
deze opschorting de reclassering ernstig in het gedrang zou brengen,Besluit :Artikel 
1. De periode waarin de uitvoering van de beslissingen tot toekenning van uitgaansvergunningen en penitentiaire 
verloven aan een veroordeelde op basis van de wet van 17 mei 2006 betreffende de externe rechtpositie 
van de veroordeelden tot een vrijheidsstraf en de aan het slachtoffer toegekende rechten in het raam 
van de strafuitvoeringsmodaliteiten, met inbegrip van deze gestoeld op artikel 59 van dezelfde wet, en 
van de beslissingen tot toekenning van uitgaansvergunningen en verloven aan een geïnterneerde op basis 
van de wet van 5 mei 2014 betreffende de internering, voor zover deze uitgaansmodaliteiten worden uitgevoerd 
vanuit een inrichting bedoeld in artikel 3, 4°,  a) of b), van dezelfde wet, wordt opgeschort, wordt 
vastgesteld van 1 april tot en met 30 juni 2021.Art. 2. Dit besluit treedt in werking op 1 
april 2021.Brussel, 29 maart 2021.V. VAN QUICKENBORNE