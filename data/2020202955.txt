Publicatie : 2020-07-31Numac : 2020202955
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 16 JULI 2020. - Koninklijk besluit waarbij algemeen verbindend wordt verklaard de collectieve arbeidsovereenkomst van 14 april 2020, gesloten in het Paritair Subcomité voor de luchtvaartmaatschappijen, betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het Coronavirus (COVID-19) (1) 
FILIP, 
Koning der Belgen, Aan allen die nu zijn en hierna wezen zullen, Onze Groet.Gelet 
op de wet van 5 december 1968 betreffende de collectieve arbeidsovereenkomsten en de paritaire comités, 
inzonderheid op artikel 28;Gelet op het verzoek van het Paritair Subcomité voor de luchtvaartmaatschappijen;Op 
de voordracht van de Minister van Werk,Hebben Wij besloten en besluiten Wij : Artikel 
1. Algemeen verbindend wordt verklaard de als bijlage overgenomen collectieve arbeidsovereenkomst van 
14 april 2020, gesloten in het Paritair Subcomité voor de luchtvaartmaatschappijen, betreffende een regeling 
van volledige schorsing van de uitvoering van de arbeidsovereenkomst en/of een regeling van gedeeltelijke 
arbeid bij gebrek aan werk wegens overmacht omwille van het Coronavirus (COVID-19). Art. 2. 
De minister bevoegd voor Werk is belast met de uitvoering van dit besluit.Gegeven te Brussel, 
16 juli 2020. FILIPVan Koningswege : De Minister van Werk,N. 
MUYLLE_______Nota (1)Verwijzing naar het Belgisch Staatsblad : Wet 
van 5 december 1968, Belgisch Staatsblad van 15 januari 1969.BijlageParitair Subcomité 
voor de luchtvaartmaatschappijen Collectieve arbeidsovereenkomst van 14 april 2020 Regeling 
van volledige schorsing van de uitvoering van de arbeidsovereenkomst en/of regeling van gedeeltelijke 
arbeid bij gebrek aan werk wegens overmacht omwille van het Coronavirus (COVID-19) (Overeenkomst geregistreerd 
op 30 april 2020 onder het nummer 158302/CO/315.02)ToepassingsgebiedArtikel 1. Deze 
collectieve arbeidsovereenkomst is van toepassing op de werkgevers en werknemers van de ondernemingen 
die ressorteren onder het toepassingsgebied van het Paritair Subcomité voor de luchtvaartmaatschappijen 
(PSC 315.02).Onderwerp Art. 2. Deze collectieve arbeidsovereenkomst wordt gesloten 
in het kader van de maatregelen van de Federale Regering die genomen werden ter verruiming van de notie 
"tijdelijke werkloosheid" bij alle situaties van tijdelijke werkloosheid ten gevolge van het Coronavirus.Algemeen 
verbindend verklaring Art. 3. Deze collectieve arbeidsovereenkomst wordt neergelegd op de Griffie 
van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, 
Arbeid en Sociaal Overleg overeenkomstig de bepalingen van het koninklijk besluit van 7 november 1969 
tot vaststelling van de modaliteiten van neerlegging van de collectieve arbeidsovereenkomsten.Ondertekenende 
partijen vragen dat onderhavige collectieve arbeidsovereenkomst zo vlug mogelijk bij koninklijk besluit 
algemeen verbindend wordt verklaard.Werkzekerheid Art. 4. Het doel van de toepassing 
van deze maatregelen is om ontslagen zoveel als mogelijk te voorkomen ten gevolge van de economische 
impact van het Coronavirus. Indien de onderneming zich ondanks deze inspanningen gedwongen ziet om meervoudige 
ontslagen door te voeren, zijn de procedures ter zake van toepassing.Procedure Art. 
5. Bij gebrek aan werk voor de werknemers wegens overmacht omwille van het Coronavirus, mag de uitvoering 
van de arbeidsovereenkomst van de bediende geheel worden geschorst of kan een regeling van gedeeltelijke 
arbeid per week worden ingevoerd. Art. 6. Wanneer de onderneming deze collectieve arbeidsovereenkomst 
toepast, zal de duurtijd van de volledige of gedeeltelijke schorsing van de arbeidsovereenkomst niet 
hoger zijn dan de maximale duurtijd van de Corona-crisismaatregelen zoals bepaald door de Federale Regering. 
Art. 7.  § 1. Bij de invoering van de regeling van volledige schorsing van de uitvoering 
van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht 
omwille van het Coronavirus zal de onderneming de ondernemingsraad informeren over : 1. de 
economische en financiële situatie die de onderneming noopt deze regeling door te voeren;2. 
het effect van de invoering van de regeling op de onderneming en op de toestand van de werknemers;3. 
de concrete toepassingsmodaliteiten van de invoering van de regeling.Deze informatie kan op 
elektronische wijze gecommuniceerd worden.Bij ontstentenis van een ondernemingsraad binnen 
de onderneming, zal de informatie meegedeeld worden aan de syndicale afvaardiging. § 
2. Deze informatie zal gegeven worden vóór de betekening van de kennisgeving aan het werkloosheidsbureau 
van de Rijksdienst voor Arbeidsvoorziening van de invoering van tijdelijke werkloosheid wegens overmacht 
omwille van het Coronavirus. § 3. Tijdens de periode van toepassing van de regeling 
van volledige schorsing van de uitvoering van de arbeidsovereenkomst en/of een regeling van gedeeltelijke 
arbeid bij gebrek aan werk wegens overmacht omwille van het Coronavirus, zal op maandelijkse basis een 
opvolgingsinformatie van de ingevoerde regeling gebeuren samen met de ondernemingsraad.Bij 
ontstentenis van een ondernemingsraad binnen de onderneming, zal de informatie meegedeeld worden aan 
de syndicale afvaardiging. § 4. In het kader van deze opvolging informeert de werkgever 
de ondernemingsraad over : - de ontwikkeling van de economische en financiële toestand van 
de onderneming;- het effect van de ingevoerde regeling;- de eventuele aanpassingen 
die aan de toepassing van de ingevoerde regeling moeten worden aangebracht. Art. 8.  § 
1. Bij de invoering van de regeling van volledige schorsing van de uitvoering van de arbeidsovereenkomst 
en/of een regeling van gedeeltelijke arbeid bij gebrek aan werk wegens overmacht omwille van het Coronavirus, 
moet de onderneming zonder ondernemingsraad, syndicale afvaardiging of comité voor preventie en bescherming 
op het werk bij de invoering van de maatregel het volgende aan de voorzitter van het paritair comité 
meedelen : 1. de economische en financiële situatie die de onderneming noopt deze regeling 
in te voeren;2. het effect van de invoering van de regeling op de onderneming en op de toestand 
van de werknemers;3. de concrete toepassingsmodaliteiten van de regeling.De voorzitter 
van het paritair comité informeert op zijn beurt de woordvoerders van de in het paritair comité vertegenwoordigde 
organisaties. § 2. De mededeling aan de voorzitter van het paritair comité moet gebeuren 
vóór de betekening van de kennisgeving aan het werkloosheidsbureau van de Rijksdienst voor Arbeidsvoorziening 
(RVA). Art. 9.  § 1. Wanneer de procedures bedoeld in artikel 7 of artikel 8 van deze 
collectieve arbeidsovereenkomst niet worden nageleefd, kan de meest gerede partij, in afwijking van hoofdstuk 
VIII van de collectieve arbeidsovereenkomst betreffende het statuut van de vakbondsafvaardigingen d.d. 
24 oktober 1975, een spoedprocedure tot verzoening aanvragen bij het verzoeningscomité teneinde de geschillen 
met betrekking tot het respecteren van de informatie- en overlegprocedure binnen de drie werkdagen na 
de aanvraag te onderzoeken. § 2. Indien het omwille van omstandigheden, buiten de wil 
van de partijen, echter onmogelijk is om binnen de drie werkdagen te vergaderen, kan de termijn verlengd 
worden tot 7 werkdagen.Inkomensgarantie Art. 10.  § 1. De werknemer die onderworpen 
is aan een regeling van volledige schorsing van de uitvoering van de arbeidsovereenkomst en/of een regeling 
van gedeeltelijke arbeid bij gebrek aan werk wegens overmacht omwille van het Coronavirus, zal een toeslag 
ten laste van de werkgever ontvangen van 9,40 EUR per dag werkloosheid. § 2. Daarenboven 
ontvangt hij ten laste van de werkgever 0,94 EUR : - per dag in een regeling van volledige 
schorsing van de uitvoering van de arbeidsovereenkomst en/of een regeling van gedeeltelijke arbeid bij 
gebrek aan werk wegens overmacht omwille van het Coronavirus;- voor elke volledige schijf van 
50 EUR die het maandelijks loonplafond bepaald in het kader van de werkloosheidsreglementering overschrijdt.Onder 
"dag" wordt begrepen : elke dag waarvoor de Rijksdienst voor Arbeidsvoorziening de werknemer een werkloosheidsuitkering 
betaalt.Gunstigere regelingen op ondernemingsvlak in het kader van Corona zijn mogelijk, maar 
zullen worden verrekend met de sectorale bedragen in deze collectieve arbeidsovereenkomst. In ieder geval 
moet het supplement minstens gelijkwaardig zijn als de hierboven vermelde bedragen. § 
3. Het bruto belastbaar bedrag van de maandelijkse tijdelijke werkloosheidsuitkering verhoogd met de 
toegekende toeslagen, mag de 100 pct. van het bruto belastbaar maandloon niet overschrijden. 
§ 4. Onder "maandloon" wordt verstaan : het basismaandloon, verhoogd met de premies waarvan de 
periodiciteit de maand niet overschrijdt en die bij niet-betaalde afwezigheden geproratiseerd worden. 
§ 5. In geval van deeltijdse tewerkstelling zullen de aanvullingen op dusdanige wijze toegekend 
worden dat de deeltijdse werknemer een bruto belastbaar bedrag ontvangt dat proportioneel blijft aan 
wat een voltijdse bediende zou ontvangen. § 6. Het sociaal fonds van het Paritair Subcomité 
voor de luchtvaartmaatschappijen zal tussenkomen ten belope van 50 pct. van de door de werkgever uitgekeerde 
bedragen, zoals vermeld in artikel 10, § 1 en § 2 van onderhavige collectieve arbeidsovereenkomst, 
gedurende maximum 2 maanden.De concrete modaliteiten van deze terugbetalingen aan de werkgevers, 
die nooit meer mogen bedragen dan 50 pct. van het saldo op de rekening "risicogroepen" op 31 december 
2019, zullen verder bepaald worden door de raad van bestuur van het sociaal fonds.Gelijkstellingen 
Art. 11.  § 1. De periodes van volledige schorsing van de uitvoering van de arbeidsovereenkomst 
en/of een regeling van gedeeltelijke arbeid bij gebrek aan werk wegens overmacht omwille van het Coronavirus, 
worden gelijkgesteld met arbeidsdagen in de volgende gevallen : - de jaarlijkse vakantie (zowel 
vakantiedagen als vakantiegeld);- het recht op ecocheques, indien van toepassing;- 
de opzeggingstermijnen en -vergoedingen;- de eindejaarspremie, indien van toepassing;- 
buitenwettelijke hospitalisatieverzekeringen, indien van toepassing. § 2. Andere eventuele 
gelijkstellingen kunnen het voorwerp zijn van voorafgaand overleg.Inwerkingtreding Art. 
12. Deze collectieve overeenkomst wordt gesloten voor bepaalde duur en treedt in werking op 13 maart 
2020 tot 30 juni 2020. Deze duurtijd kan verlengd of ingekort worden indien de maatregelen met betrekking 
tot tijdelijke overmacht omwille van het Coronavirus verlengd of ingekort worden door de Federale Regering.Deze 
collectieve arbeidsovereenkomst is enkel van toepassing in geval van tijdelijke werkloosheid "Coronavirus" 
of bij tijdelijke werkloosheid omwille van overmacht ingevolge het Coronavirus.Ondertekening 
van deze collectieve arbeidsovereenkomst Art. 13. Overeenkomstig artikel 14 van de wet van 
5 december 1968 betreffende de collectieve arbeidsovereenkomsten en de paritaire comités worden, voor 
wat betreft de ondertekening van deze collectieve arbeidsovereenkomst, de handtekeningen van de personen 
die deze aangaan namens de werknemersorganisaties enerzijds en namens de werkgeversorganisaties anderzijds, 
vervangen door de, door de voorzitter en de secretaris ondertekende en door de leden goedgekeurde notulen 
van de vergadering.Gezien om te worden gevoegd bij het koninklijk besluit van 16 juli 2020. 
De Minister van Werk,N. MUYLLE