Publicatie : 2020-09-23Numac : 2020043107
VLAAMSE OVERHEID
 11 SEPTEMBER 2020. - Besluit van de Vlaamse Regering tot toekenning van steun aan de sportsector in het kader van het noodfonds sport naar aanleiding van de COVID-19-pandemie 
RechtsgrondDit 
besluit is gebaseerd op:- het decreet van 19 juni 2020 tot het nemen van dringende maatregelen 
met betrekking tot de noodfondsen voor cultuur, jeugd, sport, media en de lokale besturen, en met betrekking 
tot de armoedebestrijding naar aanleiding van de COVID-19-pandemie, artikel 5 en 7.Vormvereisten- 
De Vlaamse minister, bevoegd voor de begroting, heeft zijn akkoord gegeven op 15 juli 2020.- 
De Sectorraad voor Sport van de Raad voor Cultuur, Jeugd, Sport en Media heeft advies gegeven op 27 juli 
2020.- Er is op 6 augustus 2020 bij de Raad van State een aanvraag ingediend voor een advies 
binnen 30 dagen, met toepassing van artikel 84, § 1, eerste lid, van de wetten op de Raad van 
State, gecoördineerd op 12 januari 1973.Het advies is niet meegedeeld binnen die termijn. Daarom 
wordt artikel 84, § 4, van de wetten op de Raad van State, gecoördineerd op 12 januari 1973, toegepast.MotiveringDit 
besluit is gebaseerd op de volgende motieven:- Veel sportactoren worden geconfronteerd met 
beperkingen en impact wegens de federale maatregelen die de Nationale Veiligheidsraad heeft opgelegd 
om de verspreiding van het coronavirus COVID-19 te beperken. Daardoor is financiële steun noodzakelijk.- 
De Vlaamse Regering besliste op 2 juni 2020 over het bedrag van de noodfondsen om de COVID-19-pandemie 
op te vangen.- Het decreet van 19 juni 2020 tot het nemen van dringende maatregelen met betrekking 
tot de noodfondsen voor cultuur, jeugd, sport, media en de lokale besturen, en met betrekking tot de 
armoedebestrijding naar aanleiding van de COVID-19-pandemie bepaalt in artikel 5 de sportactoren die 
in aanmerking kunnen komen voor subsidies uit het noodfonds.Juridisch kaderDit besluit 
sluit aan bij de volgende regelgeving:- de wet van 16 mei 2003 tot vaststelling van de algemene 
bepalingen die gelden voor de begrotingen, de controle op de subsidies en voor de boekhouding van de 
gemeenschappen en de gewesten, alsook voor de organisatie van de controle door het Rekenhof, artikel 
11 tot en met artikel 14;- de Vlaamse Codex Overheidsfinanciën van 29 maart 2019, artikel 72 
tot en met 76;- het Besluit Vlaamse Codex Overheidsfinanciën van 17 mei 2019, artikel 71 tot 
en met 77.InitiatiefnemerDit besluit wordt voorgesteld door de Vlaamse minister van 
Onderwijs, Sport, Dierenwelzijn en Vlaamse Rand.Na beraadslaging,DE VLAAMSE REGERING 
BESLUIT :HOOFDSTUK 1. - Algemene bepalingenArtikel 1. In dit besluit wordt verstaan 
onder:1°  minister: de Vlaamse minister, bevoegd voor de sport;2°  Sport Vlaanderen: 
het agentschap, opgericht bij het decreet van 7 mei 2004 betreffende het intern verzelfstandigd agentschap 
met rechtspersoonlijkheid "Sport Vlaanderen".HOOFDSTUK 2. - Steun uit het noodfonds sport aan 
organisatoren van sportevenementen die een subsidie uit het beleidsveld Sport hebben ontvangen op basis 
van de subsidiereglementen van Sport Vlaanderen voor de organisatie van een topsportevenement, G-sportevenement 
of bovenlokaal sportevenement dat plaatsvindt in 2020Art. 2. De steun uit het noodfonds sport 
aan organisatoren van sportevenementen die in 2020 een subsidie van het beleidsveld Sport hebben ontvangen 
op basis van de subsidiereglementen van Sport Vlaanderen voor de organisatie van een topsportevenement, 
G-sportevenement of bovenlokaal sportevenement dat plaatsvindt in 2020, heeft tot doel de schade ten 
gevolge van de COVID-19-pandemie gedeeltelijk te compenseren of ondersteuning te bieden bij de heropstart 
na de COVID-19-pandemie. Het bedrag van de extra steun uit het noodfonds kan niet hoger zijn dan de toegekende 
projectsubsidie, vermeld in het ministerieel besluit tot toekenning van de projectsubsidie voor de organisatie 
van het evenement in kwestie.Art. 3. Organisatoren van sportevenementen die een subsidie van 
het beleidsveld Sport hebben ontvangen op basis van de subsidiereglementen van Sport Vlaanderen voor 
de organisatie van een topsportevenement, G-sportevenement of bovenlokaal sportevenement dat oorspronkelijk 
gepland was in de periode van 9 maart tot en met 31 december 2020, komen in aanmerking voor steun uit 
het noodfonds sport. Ook indien deze evenementen verplaatst of geannuleerd worden, komen ze in aanmerking 
voor steun uit het noodfonds sport.De volgende kosten komen in aanmerking voor steun:1° 
 aantoonbare kosten die gekoppeld zijn aan de organisatie van het gesubsidieerde sportevenement in kwestie;2° 
 aantoonbare extra uitgaven die coronagerelateerd zijn en die gekoppeld zijn aan de organisatie van het 
gesubsidieerde sportevenement in kwestie.De kosten die in het ministerieel besluit tot toekenning 
van de projectsubsidie voor de organisatie van het evenement in kwestie worden uitgesloten van subsidiëring, 
worden ook uitgesloten van steun uit het noodfonds sport.Art. 4. De organisator van een sportevenement, 
vermeld in artikel 3, eerste lid, dient een aanvraagdossier in bij Sport Vlaanderen op de wijze die Sport 
Vlaanderen bepaalt. In het dossier toont de organisator de kosten aan die voor steun in aanmerking komen, 
vermeld in artikel 3, tweede lid, en die gekoppeld zijn aan de organisatie van het evenement in kwestie. 
Kosten waarvoor al subsidie of steun is toegekend door een andere overheidsinstantie, komen niet in aanmerking.Sport 
Vlaanderen beoordeelt het dossier op basis van het doel van de steunmaatregelen, vermeld in artikel 2, 
en de kosten die in aanmerking komen, vermeld in artikel 3, tweede lid. De minister kent de steun toe 
nadat Sport Vlaanderen het dossier beoordeeld heeft.Over de aanvraagdossiers die uiterlijk 
op 15 oktober 2020 ingediend zijn, wordt uiterlijk op 30 november 2020 een beslissing genomen. Over de 
aanvraagdossiers die uiterlijk op 15 november 2020 ingediend zijn, wordt uiterlijk op 31 december 2020 
een beslissing genomen.In afwijking van het derde lid, kan voor een sportevenement dat plaatsvindt 
tussen 1 november 2020 en 31 december 2020, een aanvraagdossier ingediend worden tot uiterlijk op 15 
december 2020. Over deze aanvraagdossiers wordt uiterlijk op 31 december 2020 een beslissing genomen.Art. 
5. De organisator houdt alle bewijsstukken ter beschikking van Sport Vlaanderen. Sport Vlaanderen houdt 
toezicht op de aanwending van de steun.De organisator is gehouden tot de onmiddellijke terugbetaling 
van de steun als hij de voorwaarden niet naleeft, de steun niet aanwendt overeenkomstig het doel of de 
controle door Sport Vlaanderen op de aanwending ervan verhindert.HOOFDSTUK 3. - Steun uit het 
noodfonds sport aan de organisaties die structurele werkingssubsidies ontvangen voor hun basiswerking 
in het beleidsveld SportArt. 6. De steun uit het noodfonds sport aan de organisaties die structurele 
werkingssubsidies ontvangen voor hun basiswerking in het beleidsveld Sport, heeft tot doel de schade 
ten gevolge van de COVID-19-pandemie gedeeltelijk te compenseren of ondersteuning te bieden bij de heropstart 
na de COVID-19-pandemie.Art. 7. De organisaties die structurele werkingssubsidies ontvangen 
voor hun basiswerking in het beleidsveld Sport, kunnen in 2020 een steunbedrag uit het noodfonds sport 
krijgen:1°  de volgende organisaties ontvangen elk 25.000 euro (vijfentwintigduizend euro):a) 
Sportimonium vzw;b) Vlaamse Wielerschool vzw;c) Wielerclub Eddy Merckxvrienden vzw 
(wielerploeg);d) Younited Belgium vzw;2°  de volgende organisaties ontvangen elk 
50.000 euro (vijftigduizend euro):a) de FitnessOrganisatie vzw;b) Gezond Sporten 
Vlaanderen vzw;c) G-Sport Vlaanderen vzw;d) ICES vzw;e) Risicovechtsportplatform 
Vlaanderen vzw;f) Sportwerk Vlaanderen vzw;g) Studentensport Vlaanderen vzw;3° 
 de volgende organisaties ontvangen als koepelorganisatie elk 100.000 euro (honderdduizend euro):a) 
Vlaamse Sportfederatie vzw;b) Instituut voor Sportbeheer vzw.De organisaties, vermeld 
in het eerste lid, 2°,  besteden het toegekende steunbedrag, in overeenstemming met het doel, vermeld 
in artikel 6, aan de eigen werking of aan de begeleiding van de heropstart in de sportsector van hun 
doelgroep.De organisaties, vermeld in het eerste lid, 3°,  besteden het toegekende steunbedrag, 
in overeenstemming met het doel, vermeld in artikel 6, aan de eigen werking en aan de begeleiding van 
de heropstart in de sportsector van hun leden of doelgroep.De steun, vermeld in het eerste 
lid, moet aangewend worden in 2020 of 2021.Art. 8. De organisaties die structurele werkingssubsidies 
ontvangen voor hun basiswerking in het beleidsveld Sport, vermeld in artikel 7, eerste lid, dienen een 
aanvraagdossier in bij Sport Vlaanderen op de wijze die Sport Vlaanderen bepaalt. In het aanvraagdossier 
toont de organisatie inhoudelijk en financieel aan hoe ze de steun zal aanwenden ter compensatie van 
schade ten gevolge van de COVID-19-pandemie of voor de heropstart na de COVID-19-pandemie.Sport 
Vlaanderen beoordeelt het dossier op basis van het doel van de steunmaatregelen, vermeld in artikel 6. 
De minister kent de steun, vermeld in artikel 7, eerste lid, toe nadat Sport Vlaanderen het dossier beoordeeld 
heeft.Over de aanvraagdossiers die uiterlijk op 15 oktober 2020 ingediend zijn, wordt uiterlijk 
op 30 november 2020 een beslissing genomen. Over de aanvraagdossiers die uiterlijk op 15 november 2020 
ingediend zijn, wordt uiterlijk op 31 december 2020 een beslissing genomen.Art. 9. De organisatie 
verantwoordt de besteding van de steun, vermeld in artikel 7, eerste lid, samen met de verantwoording 
van haar algemene werkingssubsidies 2020 via het werkingsverslag en het financiële verslag op de wijze 
die Sport Vlaanderen bepaalt. Als de steun ook in 2021 wordt aangewend, verantwoordt de organisatie de 
besteding van de steun samen met de verantwoording van haar algemene werkingssubsidies 2021 via het werkingsverslag 
en het financiële verslag op de wijze die Sport Vlaanderen bepaalt.Sport Vlaanderen houdt toezicht 
op de aanwending van de steun. De organisatie is gehouden tot de onmiddellijke terugbetaling van de steun 
als ze de voorwaarden niet naleeft, de steun niet aanwendt overeenkomstig het doel of de controle door 
Sport Vlaanderen op de aanwending ervan verhindert.HOOFDSTUK 4. - Steun uit het noodfonds sport 
aan de gesubsidieerde sportfederaties en organisaties voor de sportieve vrijetijdsbestedingArt. 
10. De steun uit het noodfonds sport aan de gesubsidieerde sportfederaties en organisaties voor de sportieve 
vrijetijdsbesteding die voor het werkingsjaar 2020 een algemene werkingssubsidie ontvangen op basis van 
het decreet van 10 juni 2016 houdende de erkenning en subsidiëring van de georganiseerde sportsector, 
heeft tot doel de schade ten gevolge van de COVID-19-pandemie gedeeltelijk te compenseren of ondersteuning 
te bieden bij de heropstart na de COVID-19-pandemie op de wijze, vermeld in het tweede lid.De 
steun wordt door de sportfederatie of de organisatie voor de sportieve vrijetijdsbesteding als volgt 
aangewend:1°  maximaal 40 % van de steun wordt aangewend om het nettoverlies van de sportfederatie 
of de organisatie voor de sportieve vrijetijdsbesteding zelf te compenseren;2°  minimaal 60 
% van de steun wordt aangewend voor minstens een van de volgende elementen:a) financiële steun 
aan haar sportclubs of aan haar aangesloten verenigingen;b) een of meer participatiebevorderende 
of kwaliteitsbevorderende projecten die specifiek gericht zijn op personen tot achttien jaar of op personen 
met een handicap of beperking, om de heropstart van hun sportactiviteiten of sportieve vrijetijdsactiviteiten 
te stimuleren.De steun moet aangewend worden in 2020 of 2021.Art. 11. De gesubsidieerde 
sportfederaties en organisaties voor de sportieve vrijetijdsbesteding, vermeld in artikel 10, eerste 
lid, dienen een aanvraagdossier in bij Sport Vlaanderen op de wijze die Sport Vlaanderen bepaalt. In 
het dossier toont de organisatie inhoudelijk en financieel aan op welke wijze ze de steun zal aanwenden, 
vermeld in artikel 10, tweede lid.Sport Vlaanderen beoordeelt het dossier op basis van het 
doel van de steunmaatregelen, vermeld in artikel 10, tweede lid. De minister kent de steun toe nadat 
Sport Vlaanderen het dossier beoordeeld heeft. De steun bedraagt minimaal 20 % van de algemene werkingssubsidie 
2019 die toegekend is aan de sportfederatie of de organisatie voor de sportieve vrijetijdsbesteding op 
basis van het decreet van 10 juni 2016 houdende de erkenning en subsidiëring van de georganiseerde sportsector. 
De bonus voor het werkingsjaar 2019 aan gefuseerde unisportfederaties, vermeld in artikel 81 van hetzelfde 
decreet, wordt niet meegerekend. De Vlaamse Schaatsunie vzw, die in 2020 voor het eerst is gesubsidieerd, 
ontvangt minimaal 20% van 140.000 euro (honderdveertigduizend euro).Over de aanvraagdossiers 
die uiterlijk op 15 oktober 2020 ingediend zijn, wordt uiterlijk op 30 november 2020 een beslissing genomen. 
Over de aanvraagdossiers die uiterlijk op 15 november 2020 ingediend zijn, wordt uiterlijk op 31 december 
2020 een beslissing genomen.Art. 12. De sportfederatie of de organisatie voor de sportieve 
vrijetijdsbesteding verantwoordt de besteding van de steun, vermeld in artikel 11, samen met de verantwoording 
van haar werkingssubsidies 2020 via het werkingsverslag en het financiële verslag op de wijze die Sport 
Vlaanderen bepaalt. Als de steun ook in 2021 wordt gebruikt, verantwoordt de organisatie de besteding 
van de subsidie samen met de verantwoording van haar werkingssubsidies 2021 via het werkingsverslag en 
het financiële verslag op de wijze die Sport Vlaanderen bepaalt.Sport Vlaanderen houdt toezicht 
op de aanwending van de steun. De sportfederatie of organisatie voor de sportieve vrijetijdsbesteding 
is gehouden tot de onmiddellijke terugbetaling van de steun als ze de voorwaarden niet naleeft, de steun 
niet aanwendt overeenkomstig het doel of de controle door Sport Vlaanderen op de aanwending ervan verhindert.HOOFDSTUK 
5. - SlotbepalingenArt. 13. Het restbedrag van de steun uit het noodfonds sport waarin voorzien 
is voor de actoren, vermeld in hoofdstuk 2, 3 en 4, en dat niet kan worden uitgekeerd, kan worden verdeeld 
onder de actoren in hoofdstuk 2, 3 en 4.Art. 14. Dit besluit treedt in werking op de dag van 
de bekendmaking ervan in het Belgisch Staatsblad.Art. 15. De Vlaamse minister, bevoegd voor 
de sport, is belast met de uitvoering van dit besluit.Brussel, 11 september 2020.De 
minister-president van de Vlaamse Regering,J. JAMBONDe Vlaamse minister van Onderwijs, 
Sport, Dierenwelzijn en Vlaamse Rand,B. WEYTS