Publicatie : 2020-12-01Numac : 2020043910
WAALSE OVERHEIDSDIENST 
 26 NOVEMBER 2020. - Besluit van de Waalse Regering van bijzondere machten nr. 57 houdende noodmaatregelen inzake de toegang tot energie tijdens de COVID-19-crisis en de winterperiode 
De Waalse Regering,Gelet 
op het decreet van 29 oktober 2020 tot toekenning van bijzondere machten aan de Waalse Regering om te 
reageren op de tweede golf van de gezondheidscrisis door Covid-19, artikel 1;Gelet op de bijzondere 
wet van 8 augustus 1980 tot hervorming der instellingen, zoals gewijzigd;Gelet op het decreet 
van 12 april 2001 betreffende de organisatie van de gewestelijke elektriciteitsmarkt, de artikelen 33ter, 
§ 3, ingevoegd bij het decreet van 17 juli 2008, en 34, § 1, 3°,  vervangen bij het decreet 
van 17 juli 2008 en gewijzigd bij de decreten van 11 april 2014, 17 juli 2018 en 1 oktober 2020;Gelet 
op het decreet van 19 december 2002 betreffende de organisatie van de gewestelijke gasmarkt, de artikelen 
31quater, § 3, ingevoegd bij het decreet van 17 juli 2008 en vervangen bij het decreet van 31 
mei 2015, en 32, § 1, 3°,  vervangen bij het decreet van 17 juli 2008 en gewijzigd bij de decreten 
van 21 mei 2015 en 17 juli 2018;Gelet op het besluit van de Waalse Regering van 17 juli 2003 
betreffende de plaatselijke commissie voor energie;Gelet op het besluit van de Waalse Regering 
van 30 maart 2006 betreffende de openbare dienstverplichtingen op de elektriciteitsmarkt;Gelet 
op het besluit van de Waalse Regering van 30 maart 2006 betreffende de openbare dienstverplichtingen 
op de gasmarkt,Gelet op het besluit van de Waalse Regering van 13 september 2019 tot vaststelling 
van de verdeling van de ministeriële bevoegdheden en tot regeling van de ondertekening van haar akten, 
gewijzigd bij het besluit van de Waalse Regering van 2 oktober 2020;Gelet op het ministerieel 
besluit van 28 oktober 2020 houdende dringende maatregelen om de verspreiding van het coronavirus COVID-19 
te beperken, laatst gewijzigd bij het ministerieel besluit van 1 november 2020;Gelet op het 
verslag van 3 november 2020 opgesteld overeenkomstig artikel 3, 2°,  van het decreet van 11 april 2014 
houdende uitvoering van de resoluties van de Vrouwenconferentie van de Verenigde Naties die in september 
1995 in Peking heeft plaatsgehad en tot integratie van de genderdimensie in het geheel van de gewestelijke 
beleidslijnen;Overwegende dat de WHO het coronavirus COVID-19 als pandemie gelabeld heeft op 
11 maart 2020;Gelet op de verklaring van WHO in verband met de kenmerken van het coronavirus 
COVID-19, in het bijzonder de sterke besmettelijkheid, het sterfelijkheidsrisico en het aantal vastgestelde 
gevallen;Gelet op de openingstoespraak van de directeur-generaal van de WHO van 12 oktober 
2020, waarin staat dat het virus vooral wordt overgedragen tussen nauwe contacten en leidt tot uitbraken 
van epidemieën die door de toepassing van gerichte maatregelen kunnen worden bestreden;Gelet 
op het feit dat ons land sinds 16 oktober 2020 op nationaal niveau op dreigingsniveau 4 (zeer hoog niveau) 
staat;Overwegende dat deze nieuwe exponentiële evolutie tot gevolg heeft dat de bezettingsgraad 
van de ziekenhuizen, in het bijzonder van de diensten van de intensieve zorg, opnieuw kritiek wordt; 
dat op 3 november 2020 in totaal 7485 patiënten werden opgenomen in de Belgische ziekenhuizen; dat op 
diezelfde datum in totaal 1351 patiënten werden opgenomen op de diensten van de intensieve zorg; dat 
de druk op de ziekenhuizen en op de continuïteit van de niet-COVID-19-zorg toeneemt en dat dit een aanzienlijk 
effect kan hebben op de volksgezondheid; dat de opvang van patiënten op het grondgebied meer en meer 
onder druk komt te staan;Overwegende dat het coronavirus COVID-19 een infectieziekte is die 
meestal de longen en luchtwegen aantast;Overwegende dat tijdens deze gezondheidscrisis alle 
maatregelen moeten worden genomen om te voorkomen dat huishoudens dringend bij familieleden moeten verblijven 
en zich dus in dezelfde woning moeten verzamelen omdat ze geen toegang tot elektriciteit of gas zouden 
hebben, des te meer in deze winterperiode;Overwegende dat de huidige en toekomstige maatregelen 
die worden genomen om de verspreiding van het virus in de bevolking te beperken, het noodzakelijk maken 
om de verplaatsingen van elk individu te beperken en het noodzakelijk maken om thuis te werken; dat deze 
maatregel leidt tot een groter energieverbruik door de huishoudens, wat nog wordt versterkt door de winterperiode;Overwegende 
dat de uitzonderlijke gezondheidscrisis in verband met COVID-19 die België momenteel doormaakt en de 
huidige en toekomstige maatregelen die zijn genomen om de verspreiding van het virus in de bevolking 
te beperken, het noodzakelijk maken om de verplaatsingen van iedereen te beperken en telewerken te verplichten; 
deze maatregelen leiden tot een hoger energieverbruik van de huishoudens, dat nog meer uitgesproken is 
tijdens de winterperiode;Overwegende dat het nu nodig is om dringend te zorgen voor toegang 
tot voldoende energie voor iedereen op elk moment;Overwegende dat deze toegang tot energie, 
die in tijden van crisis des te belangrijker is, niet kan worden uitgesteld;Overwegende dat 
in het licht van het voorgaande het ontbreken van dergelijke dringende maatregelen een ernstig gevaar 
zou vormen;Gelet op advies 68.296/4 van de Raad van State, gegeven op 23 november 2020, overeenkomstig 
artikel 84, § 1, eerste lid, 3, van de wetten op de Raad van State, gecoördineerd op 12 januari 
1973;Op de voordracht van de Minister van Energie;Na beraadslaging,Besluit 
: Artikel 1. Voor de toepassing van dit besluit wordt verstaan onder:1°  besluit 
van de Waalse Regering van 30 maart 2006 inzake elektriciteit: het besluit van de Waalse Regering van 
30 maart 2006 betreffende de openbare dienstverplichtingen op de elektriciteitsmarkt;2°  besluit 
van de Waalse Regering van 30 maart 2006 inzake gas: het besluit van de Waalse Regering van 30 maart 
2006 betreffende de openbare dienstverplichtingen op de gasmarkt.Art. 2. In afwijking van de 
artikelen 33bis/1 van het decreet van 12 april 2001 betreffende de organisatie van de gewestelijke elektriciteitsmarkt 
en 31ter van het decreet van 19 december 2002 betreffende de organisatie van de gewestelijke gasmarkt, 
worden de plaatsingen van budgetmeters, zoals voorzien in het besluit van de Waalse Regering van 30 maart 
2006 inzake elektriciteit en in het besluit van de Waalse Regering van 30 maart 2006 inzake gas, opgeschort 
tot 31 januari 2021. Tot deze termijn wordt door de leverancier geen aanvraag voor de installatie van 
budgetmeters ingediend bij de netbeheerders.Art. 3. Alle onderbrekingsprocedures worden opgeschort, 
behalve om veiligheidsredenen.Art. 4.  In afwijking van artikel 33bis/1, lid 3, van het decreet 
van 12 april 2001 betreffende de organisatie van de gewestelijke elektriciteitsmarkt en artikel 31ter, 
§ 2, lid 4, van het decreet van 19 december 2002 betreffende de organisatie van de gewestelijke 
gasmarkt en artikel 36 van het besluit van de Waalse Regering van 30 maart 2006 inzake elektriciteit 
en artikel 38 van het besluit van de Waalse Regering van 30 maart 2006 inzake gas, kan elke eindafnemer 
: 1°  zijn distributienetbeheerder vragen om een voorschot op zijn volgende heroplading;2° 
 zijn distributienetbeheerder vragen zijn budgetmeter uit te schakelen.De distributienetbeheerder 
voldoet aan het verzoek van de eindafnemer binnen vijf dagen na ontvangst van het verzoek, binnen de 
grenzen van de technische mogelijkheden van de netbeheerder.Met betrekking tot het eerste lid, 
1°,  blijft het voorgeschoten verbruik voor rekening van de eindafnemer.Art. 5.  In afwijking 
van artikel 31quater, § 2, eerste lid, 1°,  van het decreet van 19 december 2002 betreffende de 
organisatie van de gewestelijke gasmarkt en artikel 40 van het besluit van de Waalse Regering van 30 
maart 2006 inzake gas, wordt de beslissing van de Commissie niet gevraagd om het behoud en de betaling 
van de hulp aan de beschermde afnemer die niet meer in staat is om zijn budgetmeter te bevoorraden voor 
de woonplaats die hij als hoofdverblijfplaats gebruikt, te beoordelen. De afnemer blijft verplicht om 
30% van de rekening te betalen voor dergelijk verbruik. Uiterlijk op 30 augustus 2021 stelt de distributienetbeheerder 
de administratie in kennis van een aangifte van schuldvordering op erewoord met vermelding van het aantal 
betrokken huishoudens, het ter beschikking gestelde gasvolume en de gegevens die tot deze raming hebben 
geleid, alsmede van de toepassingsperiode.Art. 6. In afwijking van artikel 33bis/1, lid 2, 
van het decreet van 12 april 2001 betreffende de organisatie van de regionale elektriciteitsmarkt en 
artikel 38 van het besluit van de Waalse Regering van 30 maart 2006 inzake elektriciteit, kan de functie 
van vermogensbegrenzer van de budgetmeter door de beschermde afnemer worden aangevraagd bij de distributienetbeheerder. 
Deze verbruiken blijven ten laste van de beschermde afnemer.Art. 7.  Dit besluit treedt in 
werking op de dag volgend op de bekendmaking ervan in het Belgisch Staatsblad en houdt op van kracht 
te zijn op 31 maart 2021.Art. 8.  De Minister van Energie is belast met de uitvoering van dit 
besluit.Namen 26 november 2020.Voor de Regering:De Minister-President,E. 
DI RUPODe Minister van Klimaat, Energie en Mobiliteit,Ph. HENRY