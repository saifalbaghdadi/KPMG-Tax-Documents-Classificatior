Publicatie : 2021-02-23Numac : 2021030412
MINISTERIE VAN DE FRANSE GEMEENSCHAP
 11 FEBRUARI 2021. - Besluit van de regering van de Franse Gemeenschap tot wijziging van het besluit van de regering van de Franse Gemeenschap van 7 mei 2020 houdende diverse bepalingen inzake ambtenarenzaken in het kader van de COVID-19-pandemie 
De regering van de Franse Gemeenschap,Gelet 
op de bijzondere wet van 8 augustus 1980 betreffende de institutionele hervormingen, artikel 87, § 
3, vervangen door de bijzondere wet van 8 augustus 1988 en gewijzigd bij de bijzondere wet van 6 januari 
2014;Gelet op het decreet van de Regering van de Franse Gemeenschap van 22 juli 1996 betreffende 
het statuut van de personeelsleden van de diensten van de Regering van de Franse Gemeenschap;Gelet 
op het besluit van de regering van de Franse Gemeenschap van 2 juni 2004 betreffende de verloven en afwezigheden 
van de personeelsleden van de overheidsdiensten van de Franse Gemeenschap, van de Conseil Supérieur de 
l'Audiovisuel en van de instellingen van openbaar nut van het Sectorcomité XVII;Gelet op het 
besluit van de regering van de Franse Gemeenschap van 15 november 2017 betreffende telewerk;Gelet 
op het besluit van de regering van de Franse Gemeenschap van 7 mei 2020 houdende diverse bepalingen inzake 
ambtenarenzaken in het kader van de COVID-19-pandemie, gewijzigd bij de besluiten van de regering van 
de Franse Gemeenschap van 2 juli 2020, 3 september 2020, 29 oktober 2020 en 7 januari 2021;Gelet 
op het advies van de Inspecteur van Financiën, uitgebracht op 28 januari 2021;Gelet op de akkoordbevinding 
van de minister van Begroting van 11 februari 2021;Overwegende dat de regering van de Franse 
Gemeenschap op 7 mei 2020 een ontwerp van besluit heeft aangenomen betreffende diverse bepalingen inzake 
ambtenarenzaken in het kader van de COVID-19-pandemie, dat ertoe strekt de nodige afwijkingen van de 
regelgeving vast te stellen om de arbeidsvoorwaarden van het personeel van de regeringsdiensten en instellingen 
van openbaar nut van de Franse Gemeenschap aan te passen;Overwegende dat de in dat besluit 
vervatte maatregelen bij besluit van de regering van de Franse Gemeenschap van 10 december 2020 zijn 
verlengd tot en met 28 februari 2021;Overwegende dat de gezondheidssituatie in het Koninkrijk 
zeer zorgwekkend blijft, dat telewerk de regel blijft wat betreft de organisatie van het werk, waar mogelijk, 
en dat niet wordt verwacht dat deze regel in de nabije toekomst ter discussie zal worden gesteld;Overwegende 
dat het noodzakelijk lijkt de regeling inzake de organisatie van het werk, vastgesteld bij het besluit 
van de regering van de Franse Gemeenschap van 7 mei 2020, te verlengen;Op de voordracht van 
de minister van Ambtenarenzaken;Na beraadslaging,Besluit : Artikel 1. In 
artikel 7, eerste lid, van het besluit van de regering van de Franse Gemeenschap van 7 mei 2020 houdende 
diverse bepalingen inzake ambtenarenzaken in het kader van de COVID-19-pandemie, vervangen door de besluiten 
van de regering van de Franse Gemeenschap van 2 juli 2020, 3 september 2020, 29 oktober 2020 en 10 december 
2020, worden de woorden "28 februari 2021" vervangen door de woorden "30 april 2021".Art. 2. 
Dit besluit heeft uitwerking met ingang van 28 februari 2021.Art. 3. De minister die de ambtenarenzaken 
in zijn bevoegdheid heeft, is belast met de uitvoering van dit besluit.Brussel, 11 februari 
2021.Voor de regering:De minister-president,P.-Y. JEHOLETDe minister 
van Begroting, Ambtenarenzaken, Gelijke Kansen en het Toezicht op WBE,Fr. DAERDEN