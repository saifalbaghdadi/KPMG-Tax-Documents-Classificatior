Publicatie : 2021-06-30Numac : 2021031773
FEDERAAL AGENTSCHAP VOOR GENEESMIDDELEN EN GEZONDHEIDSPRODUCTEN  
 24 JUNI 2021. - Koninklijk besluit tot wijziging van het koninklijk besluit van 11 mei 2021 tot uitvoering van artikel 3, § 2, van de wet van 22 december 2020 houdende diverse maatregelen met betrekking tot snelle antigeentesten en de registratie en verwerking van gegevens betreffende vaccinaties in het kader van de strijd tegen de COVID-19-pandemie 
FILIP, Koning der Belgen, Aan allen 
die nu zijn en hierna wezen zullen, Onze Groet.Gelet op de wet van 15 december 2013 met betrekking 
tot medische hulpmiddelen, artikel 50, eerste lid;Gelet op de wet van 22 december 2020 houdende 
diverse maatregelen met betrekking tot snelle antigeentesten en de registratie en verwerking van gegevens 
betreffende vaccinaties in het kader van de strijd tegen de COVID-19-pandemie, artikel 3, § 2;Gelet 
op het advies van de Inspectie van Financiën, gegeven op 23 juni 2021;Gelet op de wetten op 
de Raad van State, gecoördineerd op 12 januari 1973, artikel 3, § 1;Gelet op de dringende 
noodzakelijkheid;Overwegende de omstandigheid dat dit ontwerp betrekking heeft op een buitengewone 
crisissituatie, namelijk de gevolgen van de COVID-19-pandemie die momenteel in België heerst, wat bijzondere 
en ernstige problemen oplevert in termen van de volksgezondheid; Dat, gelet op het aflopen 
van de derogaties voorzien voor de snelle antigeentesten en het feit dat er voldoende conforme, niet-gederogeerde 
zelftesten op de markt zullen zijn op korte termijn, het door hogervermeld besluit ingevoerd beperkt 
distributiecircuit niet langer noodzakelijk is;Dat derhalve dient te worden voorzien dat deze 
zelftesten worden verkocht, op dezelfde wijze als andere zelftesten en medische hulpmiddelen voor in 
vitro-diagnostiek. Gelet op de bewoording van de wet van 22 december 2020 houdende diverse maatregelen 
met betrekking tot snelle antigeentesten en de registratie en verwerking van gegevens betreffende vaccinaties 
in het kader van de strijd tegen de COVID-19-pandemie, artikel 3, § 2, dringt een expliciete verwijzing 
naar deze algemene regeling zich op.Dat deze situatie onverwijld dient te worden rechtgezet;Gelet 
op het koninklijk besluit van 11 mei 2021 tot uitvoering van artikel 3, § 2, van de wet van 22 
december 2020 houdende diverse maatregelen met betrekking tot snelle antigeentesten en de registratie 
en verwerking van gegevens betreffende vaccinaties in het kader van de strijd tegen de COVID-19-pandemie;Op 
de voordracht van de Minister van Volksgezondheid,Hebben Wij besloten en besluiten Wij :Artikel 
1. Artikel 2 van het koninklijk besluit van 11 mei 2021 tot uitvoering van artikel 3, § 2, van 
de wet van 22 december 2020 houdende diverse maatregelen met betrekking tot snelle antigeentesten en 
de registratie en verwerking van gegevens betreffende vaccinaties in het kader van de strijd tegen de 
COVID-19-pandemie wordt vervangen als volgt:"Art. 2. De verkoop en de aflevering van zelftesten 
gebeurt overeenkomstig de wetgeving die van toepassing is op medische hulpmiddelen voor in-vitro diagnostiek, 
zoals gedefinieerd door artikel 1, § 2, 2°  van het koninklijk besluit van 14 november 2001 betreffende 
medische hulpmiddelen voor in-vitro diagnostiek."Art. 2. Dit besluit treedt in werking op de 
dag volgend op de bekendmaking ervan in het Belgisch Staatsblad.Art. 3. De minister bevoegd 
voor Volksgezondheid is belast met de uitvoering van dit besluit.Gegeven te Brussel, 24 juni 
2021. FILIPVan Koningswege :De Minister van Volksgezondheid,F. 
VANDENBROUCKE