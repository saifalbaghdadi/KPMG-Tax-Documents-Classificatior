Publicatie : 2020-11-17Numac : 2020016039
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 4 NOVEMBER 2020. - Wet inzake verschillende sociale maatregelen ingevolge de COVID-19-pandemie (1) 
FILIP, 
Koning der Belgen, Aan allen die nu zijn en hierna wezen zullen, Onze Groet.De Kamer 
van volksvertegenwoordigers heeft aangenomen en Wij bekrachtigen, hetgeen volgt : HOOFDSTUK 
1. Inleidende bepaling Artikel 1. Deze wet regelt een aangelegenheid als bedoeld in artikel 
74 van de Grondwet.HOOFDSTUK 2. - Bepaling betreffend het artikel 58, tweede lid, van het koninklijk 
besluit van 20 juli 1971 houdende instelling van een uitkeringsverzekering en een moederschapsverzekering 
ten voordeel van de zelfstandingen en van de meewerkende echtgenotenArt. 2. Het voorschrift 
bedoeld in artikel 58, tweede lid, van het koninklijk besluit van 20 juli 1971 houdende instelling van 
een uitkeringsverzekering en een moederschapsverzekering ten voordele van de zelfstandigen en van de 
meewerkende echtgenoten, ingevoegd bij het koninklijk besluit van 18 maart 2020 tot wijziging van de 
artikelen 53 en 58 van het koninklijk besluit van 20 juli 1971 houdende instelling van een uitkeringsverzekering 
en een moederschapsverzekering ten voordele van de zelfstandigen en van de meewerkende echtgenoten, is 
niet van toepassing op elk tijdvak van arbeidsongeschiktheid dat aanvat vanaf 1 oktober 2020 tot en met 
31 december 2020.Art. 3. Dit hoofdstuk treedt in werking op de dag waarop ze in het Belgisch 
Staatsblad wordt bekendgemaakt.HOOFDSTUK 3. - Verlenging van de termijn om een akkoord te sluiten 
over het elektronisch stemmen of stemmen per brief bij de sociale verkiezingen en tot omkadering van 
de procedure inzake stemming per brief ingevolge e COVID-19-pandemieArt. 4. In artikel 15/1, 
§  2, van de wet van 4 mei 2020 tot regeling van de opschorting van de procedure sociale verkiezingen 
van het jaar 2020 ingevolge de coronavirus COVID-19-pandemie worden de woorden "tot uiterlijk vierendertig 
dagen voor de overeenkomstig artikel 6 bepaalde uitgestelde verkiezingsdatum" vervangen door de woorden 
"na de dag van de aanplakking van het bericht dat de datum van de verkiezingen aankondigt als bedoeld 
in artikel 14 van de wet van 4 december 2007 en vanaf de herneming van de procedure als bedoeld in artikel 
6".Art. 5. In hetzelfde artikel 15/1 van dezelfde wet van 4 mei 2020 wordt een vierde paragraaf 
toegevoegd, luidende:" §  4. In afwijking op de artikelen 42 en 43 van de wet van 4 
december 2007, kan het aantal stembureaus en de indeling van de kiezers per bureau zo nodig nog worden 
aangepast naar aanleiding van het akkoord inzake elektronisch stemmen. De werkgever dient over deze aanpassingen 
te informeren via aanplakking volgens dezelfde modaliteiten als bepaald bij artikel 43 van de wet van 
4 december 2007."Art. 6. In dezelfde wet van 4 mei 2020 wordt een nieuw artikel 15/2 ingevoegd, 
luidende:"Art. 15/2 §  1 In afwijking op artikel 57, eerste lid, in fine, van de wet 
van 4 december 2007, kan er, na de herneming van de procedure als bedoeld in artikel 6, alsnog een akkoord 
worden gesloten om over te gaan tot de stemming per brief. Behoudens de bepalingen en afwijkingen bepaald 
in dit hoofdstuk, blijven de bepalingen van de wet van 4 december 2007 inzake stemming per brief onverkort 
gelden. §  2. In afwijking op artikel 57 van de wet van 4 december 2007, mag de stemming 
per brief ingevolge een akkoord eveneens worden toegelaten wanneer de verspreiding van het coronavirus 
COVID-19 het moeilijk maakt de stembusgang in veilige omstandigheden te organiseren. § 
 3. In afwijking op de artikelen 42 en 43 van de wet van 4 december 2007, kan het aantal stembureaus 
en de indeling van de kiezers per bureau zo nodig nog worden aangepast naar aanleiding van het akkoord 
inzake stemming per brief. De werkgever dient over deze aanpassingen te informeren via aanplakking volgens 
dezelfde modaliteiten als bepaald bij artikel 43 van de wet van 4 december 2007."Art. 7. In 
dezelfde wet van 4 mei 2020 wordt een nieuw artikel 15/3 ingevoegd, luidende:"Art. 15/3 In 
afwijking op artikel 47, derde lid, van de wet van 4 december 2007 kunnen, in geval per brief gestemd 
wordt, de oproepingsbrieven en de stembiljetten voor de werknemers die niet aanwezig zijn in de onderneming 
op de dagen dat deze oproepingsbrieven en stembiljetten worden overhandigd, worden verzonden via een 
gewone, prioritaire zending voor zo ver de werkgever het bewijs kan leveren van deze verzending."Art. 
8. In dezelfde wet van 4 mei 2020 wordt een nieuw artikel 15/4 ingevoegd, luidende:"Art. 15/4 
§  1. In afwijking op artikel 58, derde lid en vierde lid, 1°,  van de wet van 4 december 2007, 
worden de stembiljetten die toekomen tot uiterlijk de vijfde dag die volgt op het sluiten van de stemming 
als bedoeld in dat artikel als geldig beschouwd, voor zover over deze werkwijze een akkoord werd gesloten 
tussen de werkgever en alle vertegenwoordigers van de representatieve werknemersorganisaties en van de 
representatieve organisaties van kaderleden die kandidaten hebben voorgedragen voor de betrokken categorie 
van werknemers. Van dit akkoord wordt onmiddellijk kennis gegeven via aanplakking. § 
 2. Indien een akkoord werd gesloten in toepassing van §   1, worden voor de toepassing van artikel 
59 en de bepalingen van hoofdstuk III, afdeling III van de wet van 4 december 2007, de stemverrichtingen 
geacht gesloten te zijn op het einde van de overeengekomen termijn van uiterlijk vijf dagen zoals bedoeld 
in §  1. §  3. De termijn voor de aanplakking van de berichten bedoeld in artikel 
78 §  2, laatste lid en §  3, vijfde lid van de wet van 4 december 2007, wordt verlengd 
met de overeengekomen termijn van uiterlijk vijf dagen zoals bedoeld in §  1."Art. 9. 
Dit hoofdstuk heeft uitwerking met ingang van 14 oktober 2020.HOOFDSTUK 4. - Uitbreiding van 
de mogelijkheden tot studentenarbeid in de sectoren van het onderwijs en de zorg door de tijdens het 
vierde kwartaal van 2020 en het eerste kwartaal van 2021 gepresteerde uren te neutraliserenArt. 
10. In afwijking van artikel 17bis, §§  1 en 3, van het koninklijk besluit van 28 november 
1969 tot uitvoering van de wet van 27 juni 1969 tot herziening van de besluitwet van 28 december 1944 
betreffende de maatschappelijke zekerheid der arbeiders, worden de tijdens het vierde kwartaal van 2020 
en het eerste kwartaal van 2021 in de zorgsector en in het onderwijs gepresteerde uren niet in aanmerking 
genomen voor de berekening van het jaarlijkse contingent van 475 uren.Onder de zorgsector dienen 
de paritaire comités 318, 319, 330, 331 en 332 te worden verstaan, evenals de openbare zorginstellingen 
(NACE-codes 86101, 86102, 86103, 86104, 86109, 86901, 86903, 86906, 87101, 87109, 87301). De inzake arbeid 
bevoegde minister kan deze lijst aanvullen. HOOFDSTUK 5. - Dringende bepalingen inzakehet beheer 
van de opname van COVID-19 patiënten in ziekenhuizenArt. 11. De aangestelde van het eenvormig 
oproepstelsel geeft, op basis van de gegevens waarover deze beschikt inzake de beschikbare opnamecapaciteit 
in de ziekenhuizen, de interveniërende ambulancedienst of het interventieteam van de functie "mobiele 
urgentiegroep" het ziekenhuis op waarnaar de patiënt moet vervoerd worden. Dit ziekenhuis moet niet het 
dichtstbijzijnde ziekenhuis zijn met een erkende functie "gespecialiseerde spoedgevallenzorg". In de 
mate van het mogelijke en rekening houdend met de medische toestand van de patiënt, houdt de aangestelde 
rekening met de afstand van het bestemmingsziekenhuis tot de woonplaats van de patiënt.Art. 
12.  §  1. Indien het ziekenhuis niet meer over voldoende behandelingscapaciteit beschikt of indien 
dit nodig is om uitvoering te geven aan de beslissingen van het bijzonder ad-hoc-comité bedoeld in artikel 
13 kan een patiënt overgebracht worden naar een ander ziekenhuis. Bij urgentie kan dit zonder de toestemming 
van de patiënt of diens vertegenwoordiger. Voorafgaand aan elk ziekenvervoer tussen ziekenhuizen wordt 
de aangestelde van het eenvormig oproepstelsel gecontacteerd door het ziekenhuis dat het transport wil 
uitvoeren. De aangestelde van het eenvormig oproepstelsel geeft, op basis van de gegevens waarover deze 
beschikt inzake de beschikbare opnamecapaciteit in de ziekenhuizen, de interveniërende ambulancedienst 
of het interventieteam van de functie "mobiele urgentiegroep" het ziekenhuis op waarnaar de patiënt moet 
worden vervoerd. In de mate van het mogelijke en rekening houdend met de medische toestand van de patiënt, 
houdt de aangestelde rekening met de afstand van het bestemmingsziekenhuis tot de woonplaats van de patiënt. 
§  2. De federale gezondheidsinspecteur wordt door het ziekenhuis op de hoogte gesteld van elk 
ziekenvervoer bedoeld in de eerste paragraaf. §  3. De medische verantwoording voor 
elk ziekenvervoer zoals bedoeld in de eerste paragraaf, wordt in het medisch dossier van de patiënt genoteerd.Art. 
13. In de schoot van de FOD Volksgezondheid, Veiligheid van de Voedselketen en Leefmilieu, wordt een 
bijzonder ad-hoc comité geïnstalleerd bestaande uit vertegenwoordigers van de ziekenhuissector, experten 
op het vlak van crisismanagement en bevoegde ambtenaren. Dit bijzonder ad-hoc comité kan voor alle ziekenhuizen 
een capaciteit aan ziekenhuisbedden bepalen die voor de verzorging van COVID-19-patiënten voorbehouden 
moeten blijven, desgevallend gemoduleerd in functie van het type ziekenhuis, de grootte van het ziekenhuis 
of een lokale situatie. Het bijzonder ad-hoc comité kan aparte aantallen bepalen voor intensieve en niet-intensieve 
bedden.Art. 14.  §  1. De hoofdarts van elk ziekenhuis neemt, na overleg met de federale 
gezondheidsinspecteur, de nodige maatregelen om de overeenkomstig artikel 13 bepaalde capaciteit voor 
te behouden. Bij de uitvoering waakt de hoofdarts erover dat de patiëntveiligheid gegarandeerd blijft, 
meer bepaald bij het opname- en ontslagbeleid dat gevoerd wordt om de door het bijzonder ad-hoc comité 
gevraagde capaciteit aan ziekenhuisbedden vrij te houden. De hoofdarts waakt er bovendien over dat er 
voldoende capaciteit behouden blijft voor de dringende verzorging van andere dan COVID-19-patiënten. 
§  2. De hoofdarts kan in uitzonderlijke gevallen afwijken van de overeenkomstig artikel 13 bepaalde 
capaciteit. Deze afwijking moet uitdrukkelijk gemotiveerd worden aan de federale gezondheidsinspecteur.Art. 
15.  §  1. Alle ziekenhuisartsen verlenen hun medewerking aan de hoofdarts om de maatregelen inzake 
het voorbehouden van ziekenhuisbedden voor COVID-19-patiënten te organiseren. §  2. 
De hoofdarts heeft de bevoegdheid om instructies te geven aan de ziekenhuisartsen om de naleving van 
de maatregelen, bedoeld in artikel 14, af te dwingen.Art. 16. Dit hoofdstuk treedt in werking 
op de dag waarop deze wet in het Belgisch Staatsblad wordt bekendgemaakt en treedt buiten werking op 
1 juli 2021.De Koning kan, na overleg in Ministerraad, de werking van dit hoofdstuk voor maximaal 
6 maanden verlengen.HOOFDSTUK 6. - Verrichten van geneeskundige handelingen door personen die 
wettig niet bevoegd zijn de geneeskunde uit te oefenen, teneinde het uitvoeren van SARS-CoV-2 testen 
in het kader van de coronavirus COVID-19 epidemieArt. 17. In het kader van de strijd tegen 
de verspreiding van coronavirus COVID-19, mogen de volgende medische handelingen, namelijk het voorbereiden, 
uitvoeren, behandelen, opslaan en doorsturen van staalafnames en collecties, worden verricht door personen 
die daartoe door of krachtens de wet van 10 mei 2015 betreffende de uitoefening van de gezondheidszorgberoepen 
niet wettelijk bevoegd zijn:1°  staalafnames en collectie van secreties en excreties;2° 
 bloedafname via capillaire punctie.De in het eerste lid bedoelde staalafnames en collecties 
mogen enkel worden verricht in het kader van mogelijke COVID-19 besmettingen.Art. 18. De in 
artikel 17 bedoelde geneeskundige handelingen kunnen enkel worden verricht indien ze cumulatief voldoen 
aan volgende voorwaarden:1°  ze worden verricht door de masterstudenten in de geneeskunde, 
heelkunde en vroedkunde, de laatstejaarsstudenten verpleegkunde en de laatstejaarsstudenten in de medische 
laboratoriumtechnologie, die buiten het kader van hun opleiding werkzaam zijn in hun toekomstige beroep, 
alsook door de volgende personen die wettelijk bevoegd zijn om hun beroep uit te oefenen in overeenstemming 
met de wet van 10 mei 2015 betreffende de uitoefening van de gezondheidszorgberoepen:a) de 
vroedvrouwen die hun diploma hebben behaald na 1 oktober 2018;b) de tandartsen;c) 
de apothekers;d) de logopedisten;e) de hulpverleners-ambulanciers met een ervaring 
van minstens twee jaar; enf) de mondhygiënisten.2°  ze worden toevertrouwd door een 
arts;3°  wanneer het gaat om een student zoals bedoeld in 1°,  worden ze verricht onder toezicht 
van een arts of een verpleegkundige;4°  ze worden verricht door de personen bedoeld in 1°  
die een specifieke opleiding hebben gevolgd, verstrekt door een arts, om deze te kunnen uitvoeren binnen 
de dienst waar ze deze staalafnames en collecties verrichten. Deze opleiding omvat minstens de aspecten 
die verband houden met de procedures voor het uitvoeren van de medische handeling, de behandeling en 
de opslag van de genomen staalafnames en collecties, evenals de procedures voor de bescherming van het 
personeel en de begeleiding van de patiënt. De personen die de bedoelde staalafnames en collecties uitvoeren, 
moeten te allen tijde kunnen bewijzen dat ze deze specifieke opleiding gevolgd hebben.Art. 
19. Dit hoofdstuk treedt in werking op de dag waarop deze wet in het Belgisch Staatsblad wordt bekendgemaakt 
en treedt buiten werking op 1 juli 2021.De Koning kan, na overleg met de Ministerraad, de werking 
van dit hoofdstuk met maximaal 6 maanden verlengen. Kondigen deze wet af, bevelen dat zij met 
's Lands zegel zal worden bekleed en door het Belgisch Staatsblad zal worden bekendgemaakt.  Gegeven 
te Brussel, 4 november 2020.FILIPVan Koningswege :De Minister van Werk,P.-Y. 
DERMAGNEDe Minister van Sociale Zaken en Volksgezondheid,Fr. VANDENBROUCKEDe 
Minister van Zelfstandingen,D. CLARINVALMet 's Lands zegel gezegeld:De 
Minister van Justitie,V. VAN QUICKENBORNE_______Nota(1) Kamer 
van volksvertegenwoordigers(www.dekamer.be)Stukken. - 55K1365010Integraal 
Verslag : 29 oktober 2020