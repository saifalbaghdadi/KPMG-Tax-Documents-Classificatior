Publicatie : 2022-02-18Numac : 2022030887
FEDERAAL AGENTSCHAP VOOR GENEESMIDDELEN EN GEZONDHEIDSPRODUCTEN  
 10 FEBRUARI 2022. - Beslissing tot wijziging van de Beslissing van 20 december 2021 houdende de toestemming voor de invoer en het gebruik van het geneesmiddel LAGEVRIO voor de behandeling van COVID-19 
De 
Minister van Volksgezondheid,Gelet op de wet van 25 maart 1964 op de geneesmiddelen, artikel 
6quater, § 1, eerste lid, 5° );Gelet op de wet van 13 juni 2021 houdende maatregelen 
ter beheersing van de COVID-19-pandemie en andere dringende maatregelen in het domein van de gezondheidzorg, 
artikel 8 en 27, 1°,  b);Gelet op het koninklijk besluit van 14 december 2006 betreffende geneesmiddelen 
voor menselijk en diergeneeskundig gebruik, artikel 110, derde lid;Gelet op de Beslissing van 
20 december 2021 houdende de toestemming voor de invoer en het gebruik van het geneesmiddel LAGEVRIO 
voor de behandeling van COVID-19;Gelet op het advies van de Inspecteur van Financiën geven 
op 7 februari 2022;Gelet op de wetten op de Raad van State, gecoördineerd op 12 januari 1973, 
artikel 3, § 1;Gelet op de dringende noodzakelijkheid die niet toelaat het advies van 
de afdeling wetgeving van de Raad van State binnen een verkorte termijn van 5 dagen af te wachten en 
dit omwille van de huidige gezondheidscrisis en de dringende noodzaak om, gezien de huidige beperkte 
behandelingsmogelijkheden voor patiënten met COVID-19, zo snel mogelijk geneesmiddelen voor de behandeling 
van deze aandoening ter beschikking te stellen aan deze patiënten;Gezien de huidige pandemische 
situatie van COVID-19, een ziekte veroorzaakt door het SARS-CoV-2 virus, en meer bepaald de vijfde golf 
waarin we ons momenteel bevinden, in België en de rest van de wereld;Gezien het ziekteverwekkend 
en besmettelijk karakter van het SARS-CoV-2 virus, zijn verschillende varianten (zoals bijvoorbeeld de 
variant omicron) en de ernstige bedreiging die het vormt voor de volksgezondheid;Overwegende 
dat op het ogenblik van het nemen van deze beslissing uit de gegevens verzameld door Sciensano blijkt 
dat het aantal gehospitaliseerde patiënten met COVID-19 op de afdelingen Intensieve zorgen in de ziekenhuizen 
nog steeds hoog is alsook voor het aantal besmettingen (zie: https://epistat.wiv-isp.be/COVID/ - laatst 
geconsulteerd op 28/01/2022) ;Overwegende dat tot op heden de behandelingsmogelijkheden voor 
patiënten met COVID-19 zeer beperkt zijn, in het bijzonder in geval van comorbiditeit;Overwegende 
dat, rekening houdend met de reeds aangehaalde hoge hospitalisatiecijfers en besmettingscijfers en de 
precaire toestand van de pandemie, het uitermate noodzakelijk is dat veelbelovende behandelingsmogelijkheden 
voor patiënten met COVID-19 zo snel mogelijk ter beschikking worden gesteld;Overwegende de 
positieve tussentijdse resultaten van de klinische proeven met het geneesmiddel LAGEVRIO bestaande uit 
200 mg molnupiravir;Overwegende het positief wetenschappelijk advies van 19 november 2021 van 
het Comité voor geneesmiddelen voor menselijk gebruik (Committee for Medicinal Products for Human Use 
- CHMP), ingesteld bij het Europees Geneesmiddelenbureau (EMA) (EMA/719664/2021), conform artikel 5, 
§ 3, van Verordening (EG) Nr. 726/2004 van 19 november 2021 tot vroegtijdig gebruik van LAGEVRIO 
voordat de vergunning voor het in de handel brengen is verleend, in het licht van de stijgende percentages 
infecties en sterfgevallen als gevolg van COVID-19 in de Europese Unie;Overwegende de aanbevelingen 
aangaande het gebruik, de verdeling, doelpopulatie alsook het toezicht op de veiligheid, opgenomen als 
bijlage bij hetzelfde advies van het CHMP ;Overwegende dat het geneesmiddel LAGEVRIO reeds 
vergund werd door de Medicines and Healthcare products Regulatory Agency (MHRA) in het Verenigd Koninkrijk;Overwegende 
dat in lijn met het advies van de Task Force COVID Therapeutics (advies m.b.t. de aankoop van molnupiravir 
via een bilaterale overeenkomst) van 1 december 2021 de Belgische Staat is overgegaan tot de aankoop 
van een beperkt volume van behandelingen via een bilateraal contract;Overwegende de recente 
toename in hospitalisaties en overlijdens bij residenten van woonzorgcentra naar aanleiding van uitbraken 
van COVID-19;Overwegende dat een behandeling met LAGEVRIO binnen de 5 dagen na het opzetten 
van symptomen dient te gebeuren en dat het respecteren van deze periode wordt vergemakkelijkt in een 
leefgemeenschap onder toezicht van een arts of verpleegkundige;Overwegende dat een woonzorgcentrum 
een leefgemeenschap is waar het naleven van niet-medicamenteuze maatregelen tegen COVID-19 niet altijd 
mogelijk is, wat een hoger besmettingsrisico impliceert voor de residenten;Overwegende dat 
er soms een onvolledige bescherming tegen infectie en transmissie bestaat na vaccinatie bij bejaarde 
bewoners;Overwegende dat het voorgaande niet geldt voor serviceflats, die, in tegenstelling 
tot woonzorgcentra en ziekenhuizen, geen leefgemeenschap vormen waar het naleven van niet-medicamenteuze 
maatregelen tegen COVID-19 niet altijd mogelijk is, en dat daarbij nog komt dat het geneesmiddel LAGEVRIO 
moet worden toegediend onder het medisch toezicht van een arts, hetgeen niet altijd mogelijk is voor 
bewoners van serviceflats;Overwegende dat LAGEVRIO de virale lading kan verminderen en daardoor 
de grootte van de COVID-19 uitbraak kan beperken;Dat, derhalve, de verdeling van Lagevrio naar 
de getroffen woonzorgcentra en ziekenhuizen op een zo vlotte en efficiënt mogelijke wijze dient te gebeuren;Dat 
de verplichte aflevering via een ziekenhuisapotheek, voor wat betreft de woonzorgcentra, te omslachtig 
en tijdrovend is, gelet op het feit dat het merendeel van de vermelde woonzorgcentra samenwerkt met een 
officina-apotheek, en niet met een ziekenhuisapotheek;Dat het opgelopen tijdsverlies verbonden 
aan het zoeken van een ziekenhuisapotheek, die bereid gevonden kan worden om de woonzorgcentra te beleveren, 
zou inhouden dat de uitbraak gedurende deze tijd niet kan worden bestreden, hetgeen tot onnodige hospitalisaties 
of overlijdens zou kunnen leiden;Dat derhalve zo snel mogelijk moet worden voorzien dat een 
levering ook via de officina-apotheken kan gebeuren;Dat evenwel deze levering via de officina-apotheken 
onder strikte voorwaarden dient te gebeuren, gelet op het feit (zoals hoger gemotiveerd) dat het geneesmiddel 
voorbehouden is voor de behandeling van uitbraken in woonzorgcentra en ziekenhuizen;Dat de 
vermelde voorwaarden, opgenomen in deze beslissing, daarom eveneens urgent zijn.Besluit :Artikel 
1. In de Beslissing van 20 december 2021 houdende de toestemming voor de invoer en het gebruik van het 
geneesmiddel LAGEVRIO voor de behandeling van COVID-19, worden onder "Onder de volgende voorwaarden", 
de volgende wijzigingen aangebracht:1°  De bepaling onder 2°  wordt vervangen als volgt:"2° 
 Het geneesmiddel Lagevrio kan door de groothandelaar aangeduid door de Minister, die in opdracht van 
de Belgische Staat de strategische voorraad van geneesmiddelen beheert, zowel geleverd worden aan een 
ziekenhuisapotheek, zoals bedoeld in artikel 1, 1°,  van het koninklijk besluit van 30 september 2020 
houdende de bereiding en de aflevering van geneesmiddelen en het gebruik en de distributie van medische 
hulpmiddelen binnen verzorgingsinstellingen, als een officina-apotheek, zoals bedoeld in artikel 1, 1° 
 van het koninklijk besluit van 21 januari 2009 houdende onderrichtingen voor de apothekers, na voorlegging 
van een medisch voorschrift en indien aan elk van de volgende voorwaarden is voldaan:a) het 
geneesmiddel LAGEVRIO zal worden afgeleverd en toegediend aan patiënten die woonachtig zijn in een woonzorgcentrum, 
zoals bedoeld in artikel 33 van het decreet van 15 februari 2019 betreffende de woonzorg, in artikel 
334, 2°,  a), van het Waals wetboek van sociale actie en gezondheid, in artikel 2, 4°,  c), van de ordonnantie 
van 24 april 2008 betreffende de voorzieningen voor opvang of huisvesting van bejaarde personen en artikel 
4, 24°,  e), van het decreet van 13 december 2018 betreffende het aanbod aan diensten voor ouderen en 
personen met ondersteuningsbehoefte, alsook betreffende palliatieve zorg en enkel voor zover er op het 
moment van voorschrijven in het woonzorgcentrum een uitbraak van COVID-19 heerst. Wordt gezien als een 
uitbraak van COVID-19 in een woonzorgcentrum, een situatie waarbij 2 of meer besmettingen met COVID-19 
worden vastgesteld bij residenten en waarbij er een verband bestaat tussen de gevallen in de tijd en/of 
ruimte;b) de patiënten bedoeld onder a) vertonen symptomen van de COVID-19 ziekte;c) 
de besmetting met het SARS-CoV-2 virus werd, bij de patiënten bedoeld onder a), bevestigd door ofwel 
een PCR test, ofwel een antigeentest, zoals bedoeld in artikel 2, §  2, 1°  van de wet van 22 
december 2020 houdende diverse maatregelen met betrekking tot snelle antigeentesten en de registratie 
en verwerking van gegevens betreffende vaccinaties in het kader van de strijd tegen de COVID-19-pandemie;d) 
de patiënten bedoeld onder a) lopen een verhoogd risico lopen op het ontwikkelen van ernstige COVID-19 
complicaties. Worden geacht een verhoogd risico te lopen, patiënten die ten minste een van volgende kenmerken 
of onderliggende medische aandoeningen vertonen: (1) patiënten ouder dan 60 jaar; (2) patiënten die lijden 
aan actieve kanker; (3) patiënten die lijden aan chronische nier- of longziekten; (4) patiënten die lijden 
aan obesitas, wat wordt gedefinieerd door een body-mass index hoger dan 30; (5) patiënten die lijden 
aan ernstige hartaandoeningen; en (6) patiënten die lijden aan diabetes mellitus;e) de behandeling 
wordt opgestart, bij de patiënten onder a), binnen de 5 dagen na het optreden van de symptomen;f) 
de apotheker bedoeld onder deze bepaling, levert het geneesmiddel enkel af aan een woonzorgcentrum zoals 
bedoeld onder a), overeenkomstig de bepalingen van desgevallend artikel 23 van het koninklijk besluit 
van 21 januari 2009 houdende onderrichtingen voor de apothekers of van artikel 6, § 2, eerste 
lid van de wet van 25 maart 1964 op de geneesmiddelen. De apotheker vermeldt, bij de bestelling, voor 
welk woonzorgcentrum de bestelde geneesmiddelen bestemd zijn.";2°  De bepaling onder 3°  wordt 
vervangen als volgt:"3°  In afwijking van de voorwaarden bedoeld onder 2°,  kan de door de 
Minister aangeduide groothandelaar, die in opdracht van de Belgische Staat de strategische voorraad van 
geneesmiddelen beheert, het geneesmiddel LAGEVRIO ook leveren aan een ziekenhuisapotheek, indien dit 
bestemd is om te worden teogediend aan patiënten in een ziekenhuis, zoals bedoeld in artikel 2, § 
1 van de gecoördineerde wet van 10 juli 2008 op de ziekenhuizen en andere verzorgingsinrichtingen, voor 
zover er op het moment van voorschrijven in het ziekenhuis een uitbraak van COVID-19 heerst. Wordt gezien 
als een uitbraak van COVID-19 in een ziekenhuis, een situatie waarbij 2 of meer besmettingen met COVID-19 
worden vastgesteld bij patiënten en waarbij er een verband bestaat tussen de gevallen in de tijd en/of 
ruimte;3°  De bepaling onder 5°  wordt vervangen als volgt:"5°  Nadat de uitbraak 
van COVID-19 in het woonzorgcentrum of het ziekenhuis is geweken, vult de coördinerende arts het rapport 
in dat aan hen door Sciensano wordt bezorgd en bezorgt het dit rapport ingevuld terug aan Sciensano. 
Dit rapport bevat enkel geanonimiseerde en geaggregeerde gegevens over de behandeling van de patiënten 
tijdens de uitbraak van COVID-19. De uitbraak wordt geacht te zijn geweken 14 dagen na melding van het 
laatste geval, als er in die periode geen andere nieuwe gevallen worden geïdentificeerd gelinkt aan dezelfde 
cluster;".4°  de lijst vervat onder "Onder de volgende voorwaarden", wordt aangevuld met de 
bepaling onder 8°,  luidende:"8°  De onder 2°,  a) en f) bedoelde apotheker levert het geneesmiddel 
enkel af aan de gemachtigde van de patiënten woonachtig in het onder a) en f) bedoelde woonzorgcentrum, 
overeenkomstig de bepalingen van desgevallend artikel 23 van het koninklijk besluit van 21 januari 2009 
houdende onderrichtingen voor de apothekers of van artikel 6, § 2, eerste lid van de wet van 25 
maart 1964 op de geneesmiddelen, zoals vermeld bij de bestelling, voor de behandeling van patiënten die 
voldoen aan de onder 2°  opgelijste voorwaarden.".Art. 2. Deze beslissing treedt in werking 
op de dag van de bekendmaking ervan in het Belgisch Staatsblad.Brussel, 10 februari 2022.De 
Minister van Volksgezondheid,F. VANDENBROUCKE