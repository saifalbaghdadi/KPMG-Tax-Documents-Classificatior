Publicatie : 2021-06-30Numac : 2021042473
FEDERALE OVERHEIDSDIENST JUSTITIE 
 25 JUNI 2021. - Ministerieel besluit houdende beslissing inzake de verlenging van de maatregel van de onderbreking van de strafuitvoering "COVID-19" in uitvoering van artikel 66, § 2, van de wet van 20 december 2020 houdende diverse tijdelijke en structurele bepalingen inzake justitie in het kader van de strijd tegen de verspreiding van COVID-19 
RAAD VAN STATEafdeling WetgevingAdvies 
69.521/1 van 11 juni 2021 over een ontwerp van besluit van de Minister van Justitie `houdende beslissing 
inzake de verlenging van de maatregel van de onderbreking van de strafuitvoering 'COVID-19' in uitvoering 
van artikel 66, §  2, van de wet van 20 december 2020 houdende diverse tijdelijke en structurele 
bepalingen inzake justitie in het kader van de strijd tegen de verspreiding van COVID-19'Op 4 juni 2021 
is de Raad van State, afdeling Wetgeving, door de Minister van Justitie verzocht binnen een termijn van 
vijf werkdagen een advies te verstrekken over een ontwerp van ministerieel besluit `houdende beslissing 
inzake de verlenging van de maatregel van de onderbreking van de strafuitvoering 'COVID-19' in uitvoering 
van artikel 66, § 2, van de wet van 20 december 2020 houdende diverse tijdelijke en structurele 
bepalingen inzake justitie in het kader van de strijd tegen de verspreiding van COVID-19'.Het 
ontwerp is door de eerste kamer onderzocht op 10 juni 2021. De kamer was samengesteld uit Marnix VAN 
DAMME, kamervoorzitter, Chantal BAMPS en Wouter PAS, staatsraden, Michel TISON en Johan PUT, assessoren, 
en Greet VERBERCKMOES, griffier.Het verslag is uitgebracht door Frédéric VANNESTE, eerste auditeur.De 
overeenstemming tussen de Franse en de Nederlandse tekst van het advies is nagezien onder toezicht van 
Chantal BAMPS, staatsraad.Het advies, waarvan de tekst hierna volgt, is gegeven op 11 juni 
2021.1. Volgens artikel 84, § 1, eerste lid, 3°,  van de wetten op de Raad van State, 
gecoördineerd op 12 januari 1973, moeten in de adviesaanvraag de redenen worden opgegeven tot staving 
van het spoedeisende karakter ervan.In het onderhavige geval wordt het verzoek om spoedbehandeling 
in de adviesaanvraag gemotiveerd"door het feit dat de ministeriële goedkeuring voor de verdere 
toekenning en verlenging van de maatregel van de onderbreking van de strafuitvoering `COVID-19' zoals 
geregeld in de artikelen 63 tot 68 van de wet van 20 december 2020 houdende diverse tijdelijke en structurele 
bepalingen inzake justitie in het kader van de strijd tegen de verspreiding van het coronavirus COVID-19, 
goedkeuring die het voorwerp uitmaakt van dit ontwerpbesluit, uiterlijk moet tussenkomen voor de vroegste 
einddatum van de lopende strafonderbrekingen, daar - zonder tijdige zekerheid over de ministeriële goedkeuring 
tot verdere toekenning en verlenging - enerzijds de lopende strafonderbrekingen anders slechts voor korte 
duur zouden kunnen verlengd worden (met juridische onzekerheid in hoofde van de veroordeelde en een grote 
procedurele last tot gevolg als nadien toch opnieuw verlengd kan worden) en anderzijds dit mogelijk zou 
leiden tot het terug opsluiten van de betrokken veroordeelden na afloop van hun individuele strafonderbreking, 
wat de finaliteit van de maatregel zou ondermijnen.Deze adviesvraag wordt u voorgelegd onder 
voorbehoud van de ondertekening van het ontwerp koninklijk besluit ter uitvoering van artikel 81 van 
voormelde wet, dat u eveneens op dezelfde termijn voor advies werd voorgelegd, en waarbij de geldigheidsduur 
van de maatregel van de onderbreking van de strafuitvoering `COVID-19' verlengd wordt tot 15 oktober 
2021 en waarmee dit ontwerp van ministerieel besluit samen gelezen dient te worden."2. Overeenkomstig 
artikel 84, § 3, eerste lid, van de wetten op de Raad van State, heeft de afdeling Wetgeving zich 
moeten beperken tot het onderzoek van de bevoegdheid van de steller van de handeling, van de rechtsgrond, 
alsmede van de vraag of aan de te vervullen vormvereisten is voldaan.STREKKING EN RECHTSGROND 
VAN HET ONTWERP3. Artikel 1 van het ontwerp bepaalt dat "de maatregel van de onderbreking van 
de strafuitvoering `COVID-19' bedoeld in artikel 63 en volgende van de wet van 20 december 2020 houdende 
diverse tijdelijke en structurele bepalingen inzake justitie in het kader van de strijd tegen de verspreiding 
van COVID-19 (...) door de directeur [kan] toegekend of verlengd worden in de periode van 16 juli 2021 
tot 15 oktober 2021".Het besluit treedt in werking op 16 juli 2021 (artikel 2).4. 
Volgens de aanhef wordt voor de ontworpen regeling rechtsgrond gezocht in artikel 66, § 2, van 
de wet van 20 december 2020 `houdende diverse tijdelijke en structurele bepalingen inzake justitie in 
het kader van de strijd tegen de verspreiding van het coronavirus COVID-19' dat luidt:" § 
2. Indien de minister oordeelt dat dit noodzakelijk blijft om het doel vermeld in artikel 63, tweede 
lid, te bereiken, kan de directeur, mits akkoord van de veroordeelde, de beslissing tot toekenning van 
de onderbreking van de strafuitvoering verlengen voor een periode van maximaal twee maanden, na onderzoek 
van de criteria vermeld in artikel 64, eerste lid, 2°  en 3°.  In het dossier van de veroordeelde wordt 
schriftelijk melding gemaakt van de datum en de wijze waarop de veroordeelde zijn akkoord gaf met de 
verlenging.In geval van verlenging wordt de veroordeelde daarvan door de directeur in kennis 
gesteld. Artikel 65 is op overeenkomstige wijze van toepassing op de beslissing tot verlenging."Artikel 
66, § 2, van de wet van 20 december 2020 bevat een specifieke machtiging aan de minister om te 
beslissen dat de directeur de beslissing tot toekenning van de onderbreking van de strafuitvoering kan 
verlengen en niet om de onderbreking voor het eerst toe te kennen.(1)Hierover ondervraagd, 
antwoordde de gemachtigde:"Een dergelijke specifieke rechtsgrond is er inderdaad niet; de mogelijkheid 
om de maatregel van de onderbreking van de strafuitvoering (voor het eerst) toe te kennen ligt reeds 
integraal besloten in de (bij KB verlengde) wet en dient dus niet verder uitgevoerd te worden bij ministerieel 
besluit."Het lijkt inderdaad niet nodig om te verduidelijken dat de directeur de maatregel 
van de onderbreking van de strafuitvoering kan toekennen in die periode, nu dit automatisch voortvloeit 
uit de verlenging van de wet van 20 december 2020 door het, gelijktijdig aan de afdeling Wetgeving voor 
advies voorgelegde, ontwerp van koninklijk besluit `tot verlenging van sommige maatregelen genomen bij 
wetten van 20 december 2020 houdende diverse tijdelijke en structurele bepalingen inzake justitie in 
het kader van de strijd tegen de verspreiding van het coronavirus COVID-19, van 30 april 2020 houdende 
diverse bepalingen inzake justitie en het notariaat in het kader van de strijd tegen de verspreiding 
van het coronavirus COVID-19 en van 20 mei 2020 houdende diverse bepalingen inzake justitie in het kader 
van de strijd tegen de verspreiding van het coronavirus COVID-19', waarover deze heden advies 69.523/1/2 
uitbrengt.Het te nemen ministerieel besluit dient zich bijgevolg te beperken tot het verlengen 
van de beslissing tot toekenning van de onderbreking van de strafuitvoering, aangezien de wet van 20 
december 2020 daarvoor wel vereist dat de minister moet oordelen dat een dergelijke verlenging noodzakelijk 
blijkt.De gemachtigde is het eens met deze analyse waarbij hij voorstelt dat de woorden "toegekend 
of" uit de tekst van artikel 1 van het ontwerp worden geschrapt.Hiermee kan worden ingestemd.ONDERZOEK 
VAN DE TEKSTAanhef5. De verantwoording inzake de spoedeisendheid van de adviesaanvraag 
moet tevens in de aanhef van het ontworpen besluit worden overgenomen, overeenkomstig artikel 84, § 
1, tweede lid, van de wetten op de Raad van State.De griffier,   De Voorzitter,Greet 
VERBERCKMOES   Marnix VAN DAMME_______Nota(1) Er ontbreekt een specifieke 
rechtsgrond voor de minister om te bepalen dat in die periode deze maatregel voor het eerst kan worden 
toegekend (rekening houdend met het feit dat voor ministeriële besluiten geen beroep kan worden gedaan 
op de algemene uitvoeringsbevoegdheid).25 JUNI 2021. - Ministerieel besluit 
houdende beslissing inzake de verlenging van de maatregel van de onderbreking van de strafuitvoering 
"COVID-19" in uitvoering van artikel 66, § 2, van de wet van 20 december 2020 houdende diverse 
tijdelijke en structurele bepalingen inzake justitie in het kader van de strijd tegen de verspreiding 
van COVID-19De Minister van Justitie,Gelet op de wet van 20 december 2020 houdende 
diverse tijdelijke en structurele bepalingen inzake justitie in het kader van de strijd tegen de verspreiding 
van COVID-19, artikel 66, § 2;Gelet op de spoedeisendheid gemotiveerd door het feit 
dat de ministeriële goedkeuring voor de verlenging van de maatregel van de onderbreking van de strafuitvoering 
`COVID 19' zoals geregeld in de artikelen 63 tot 68 van de wet van 20 december 2020 houdende diverse 
tijdelijke en structurele bepalingen inzake justitie in het kader van de strijd tegen de verspreiding 
van het coronavirus COVID 19, uiterlijk moet tussenkomen voor de vroegste einddatum van de lopende strafonderbrekingen, 
aangezien zonder tijdige zekerheid over de ministeriële goedkeuring tot verlenging, enerzijds de lopende 
strafonderbrekingen slechts voor korte duur zouden kunnen verlengd worden (met juridische onzekerheid 
in hoofde van de veroordeelde en een grote procedurele last tot gevolg als nadien toch zou blijken dat 
opnieuw verlengd kan worden) en anderzijds dit mogelijk zou leiden tot het terug opsluiten van de betrokken 
veroordeelden na afloop van hun individuele strafonderbreking, wat de finaliteit van de maatregel zou 
ondermijnen;Gelet op advies nr. 69.521/1 van de Raad van State, gegeven op 11 juni 2021, met 
toepassing van artikel 84, § 1, eerste lid, 3°,  van de wetten op de Raad van State, gecoördineerd 
op 12 januari 1973;Overwegende het koninklijk besluit van 24 juni 2021 tot verlenging van sommige 
maatregelen genomen bij wetten van 20 december 2020 houdende diverse tijdelijke en structurele bepalingen 
inzake justitie in het kader van de strijd tegen de verspreiding van het coronavirus COVID-19, van 30 
april 2020 houdende diverse bepalingen inzake justitie en het notariaat in het kader van de strijd tegen 
de verspreiding van het coronavirus COVID-19 en van 20 mei 2020 houdende diverse bepalingen inzake justitie 
in het kader van de strijd tegen de verspreiding van het coronavirus COVID-19, waarbij de mogelijkheid 
om een onderbreking van de strafuitvoering "COVID-19" toe te kennen verlengd werd tot 15 oktober 2021;Overwegende 
de ministeriële besluiten van 29 januari 2021 en van 29 maart 2021 houdende beslissing inzake de verlenging 
van de maatregel van de onderbreking van de strafuitvoering "COVID-19" in uitvoering van artikel 66, 
§  2, van de wet van 20 december 2020 houdende diverse tijdelijke en structurele bepalingen inzake 
justitie in het kader van de strijd tegen de verspreiding van COVID-19;Overwegende dat het 
einde van de COVID-19-pandemie nog niet helemaal in zicht is en dat de vaccinatiecampagne in de gevangenissen 
weliswaar is opgestart, maar nog niet zal afgerond zijn tegen 15 juli 2021, zodat het voor het beheer 
van de sanitaire crisis in de gevangenissen noodzakelijk blijft om de concentratie van de gevangenisbevolking 
niet te doen toenemen; Een nieuwe verlenging van de maatregel moet dus mogelijk gemaakt worden;Besluit 
:Artikel 1. De maatregel van de onderbreking van de strafuitvoering "COVID-19" bedoeld in artikel 
63 en volgende van de wet van 20 december 2020 houdende diverse tijdelijke en structurele bepalingen 
inzake justitie in het kader van de strijd tegen de verspreiding van COVID-19, kan door de directeur 
verlengd worden voor de periode van 16 juli 2021 tot 15 september 2021.Art. 2. Dit besluit 
treedt in werking op 16 juli 2021.Brussel, 25 juni 2021.De Minister van Justitie,V. 
VAN QUICKENBORNE