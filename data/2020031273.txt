Publicatie : 2020-08-31Numac : 2020031273
FEDERALE OVERHEIDSDIENST SOCIALE ZEKERHEID  
 22 AUGUSTUS 2020. - Koninklijk besluit tot wijziging van wet van 23 maart 2020 tot wijziging van de wet van 22 december 2016 houdende invoering van een overbruggingsrecht ten gunste van zelfstandigen en tot invoering van tijdelijke maatregelen in het kader van COVID-19 ten gunste van zelfstandigen 
VERSLAG 
AAN DE KONINGSire,Het ontwerp van koninklijk besluit beoogt een verlenging door te 
voeren tot en met 31 december 2020 van de bestaande tijdelijke crisismaatregel overbruggingsrecht voor 
wat betreft de zelfstandigen waarvan de activiteit geviseerd blijft door de ministeriele besluiten houdende 
dringende maatregelen om de verspreiding van het coronavirus COVID-19 te beperken, en tot en met 31 oktober 
2020 voor wat betreft de bestaande tijdelijke maatregel overbruggingsrecht ter ondersteuning van de heropstart.De 
tijdelijke maatregel overbruggingsrecht ter ondersteuning van de heropstart maakt momenteel deel uit 
van een evaluatie door het Algemeen Beheerscomité voor het Sociaal Statuut der Zelfstandigen. Na deze 
evaluatie behoort een verlenging, al dan niet in aangepaste vorm, van deze tijdelijke maatregel overbruggingsrecht 
ter ondersteuning van de heropstart na 31 oktober 2020 tot de mogelijkheden.De verlenging van 
de tijdelijke crisismaatregel overbruggingsrecht beoogt de verlenging tot 31 december 2020 van de toekenning 
van een vervangingsinkomen ten belope van een maandelijks bedrag van 1.291,69 euro (1.614,10 euro indien 
gezinslast) aan de volgende zelfstandigen:• Zelfstandigen die hun activiteit geheel 
of gedeeltelijk moeten onderbreken vanwege sluitingen en beperkingen opgelegd in het ministerieel besluit 
van 23 maart 2020 houdende dringende maatregelen om de verspreiding van het coronavirus COVID-19 te beperken 
en de daaropvolgende besluiten en in het bijzonder het ministerieel besluit van 30 juni 2020 (hierna 
genoemd de COVID-19-besluiten). Het gaat dus over de sectoren die nog gesloten blijven na de vierde fase 
van de heropstart, of• De zelfstandigen waarvan de activiteit hoofdzakelijk afhangt 
van de hierboven bedoelde activiteiten en sectoren.Daarnaast wordt de tijdelijke maatregel 
overbruggingsrecht ter ondersteuning van de heropstart verlengd tot 31 oktober 2020. Net zoals de tijdelijke 
crisismaatregel overbruggingsrecht, betreft het de toekenning van een vervangingsinkomen ten belope van 
een maandelijks bedrag van 1.291,69 euro (1.614,10 euro indien gezinslast). Hieronder worden de voorwaarden 
nogmaals in herinnering gebracht:1°  Actief zijn in een van de sectoren die het voorwerp uitmaakten 
van de sluitingsmaatregelen opgelegd door de COVID-19-besluiten gedurende minstens één volledige kalendermaand 
(reeds vanaf einde maart tot minstens begin mei),2°  Slechts vanaf 4 mei 2020 (of later), hun 
activiteit opnieuw hebben kunnen heropstarten zonder andere beperkingen dan de regels inzake social distancing. 
Het gaat hierbij onder meer om de volgende sectoren:• De horeca • Non-food 
detailhandel (met uitzondering van doe-het-zelf-zaken en tuincentra die al in april zijn heropend en 
de dagbladhandels die ook reeds open waren in april)• De markten• Kappers 
en schoonheidsspecialisten3°  Voor het kwartaal voorafgaand aan de maand waarvoor de aanvraag 
gedaan wordt, een daling van ten minste 10% van de omzet of van de bestellingen ondervinden ten opzichte 
van hetzelfde kwartaal van het voorgaande jaar (voor de maand juni gaat het om het kwartaal van de maand 
waarop de aanvraag betrekking heeft). Deze voorwaarde zal voor zelfstandigen die minder dan een jaar 
actief zijn soepel toegepast worden. Zij beschikken immers nog niet over dit referentiekwartaal en zullen 
de vermindering moeten kunnen aantonen aan de hand van het eerste volledige kwartaal van de activiteit 
(bijvoorbeeld wanneer men zijn zelfstandige activiteit pas opgestart heeft in september 2019) of de eerste 
volledige kalendermaanden van de activiteit (indien men bijvoorbeeld pas op 20 februari zijn activiteit 
opgestart heeft en er geen volledig kwartaal de aanvraag voorafgaat);4°  Voor de desbetreffende 
maand geen uitkering in het kader van de tijdelijke crisismaatregel overbruggingsrecht genieten op basis 
een andere bepaling in de wet van 23 maart 2020. In het advies 67.916/1/V van 7 augustus 2020 
heeft de Raad van State de bemerking gemaakt onder de punten 5.1 t.e.m. 5.4 dat duidelijk dient verantwoord 
te worden waarom de maatregel bedoeld in artikel 4bis, § 1, van de wet van 23 maart 2020 niet 
wordt verlengd, in tegenstelling tot de maatregel bedoeld in artikel 4bis, § 2, van dezelfde wet 
en dit in het licht van het gelijkheidsbeginsel.Het essentiële verschil tussen artikel 4bis, 
§ 1, en 4bis § 2, bestaat erin dat artikel 4bis, § 1, de zelfstandigen beoogt die 
activiteiten uitoefenen die niet uitdrukkelijk verboden/beperkt werden door de COVID-19-besluiten, maar 
die wel de facto de gevolgen ondervinden van de COVID-19-crisis. In de periode van algemene lockdown 
was deze bescherming nodig om ook deze zelfstandigen te beschermen tegen de secundaire gevolgen van de 
crisis. Vanaf 4 mei werd overgegaan tot een stapsgewijze uitrol van de exit-strategie. In dit kader werd 
eveneens artikel 4bis § 1, verlengd tot en met 31 augustus 2020 door het koninklijk besluit nr. 
41 van 26 juni 2020 tot wijziging van de wet van 23 maart 2020 tot wijziging van de wet van 22 december 
2016 houdende invoering van een overbruggingsrecht ten gunste van zelfstandigen en tot invoering van 
tijdelijke maatregelen in het kader van COVID-19 ten gunste van zelfstandigen om deze zelfstandigen verder 
te beschermen. Evenwel kunnen de genoemde activiteiten na augustus 2020 op een normale manier plaatsvinden 
zonder daarbij andere nadelen te ondervinden in vergelijking met gelijk welke andere zelfstandige activiteit 
die kan uitgeoefend worden tijdens deze COVID-19-crisis. Zij die toch nog onder een beperking vallen 
naar aanleiding van een beslissing van de Nationale veiligheidsraad zullen een beroep kunnen doen op 
de maatregel bedoeld in artikel 4bis, § 2. Dit laatste geldt tevens voor de sectoren of activiteiten 
die afhangen van deze verboden of beperkte activiteiten. Gelet op de genomen maatregelen tijdens de Nationale 
Veiligheidsraad van 27 juli 2020, is het duidelijk dat opnieuw een groot aantal activiteiten onder deze 
verplichte, gehele of gedeeltelijke, sluiting vallen en aldus nog steeds de tijdelijke crisismaatregel 
overbruggingsrecht zullen kunnen genieten. De notie `afhankelijk zijn van deze activiteiten' komt tegemoet 
aan de zelfstandigen die buiten de uitdrukkelijk verboden of beperkte activiteiten vallen, maar in sterke 
mate afhankelijk zijn van deze laatste.Een fase van geleidelijke heropstart impliceert bovendien 
dat bepaalde steunmaatregelen afgebouwd worden, te meer daar de activiteiten die niet uitdrukkelijk verboden 
of beperkt worden, niet in dezelfde mate nadelen ondervinden van de COVID-19-crisis. De stengere voorwaarden 
vanaf 1 juli 2020 voor de maatregel onder artikel 4bis, § 1, hebben eveneens tot gevolg gehad 
dat het aantal gevallen die een beroep kunnen doen op deze maatregel sterk gereduceerd is. Dit alles 
dient bekeken te worden in het licht van de stopzetting van dit luik vanaf 1 september 2020.Wat 
betreft de bemerking van de Raad van State in hetzelfde advies, onder 6.1 en 6.2, met betrekking tot 
de bijkomende maatregelen die thans zijn vervat in de politieverordening van de gouverneur van de provincie 
Antwerpen van 5 augustus 2020 `betreffende aanvullende maatregelen in de strijd tegen het coronavirus 
COVID-19', is de bepaling in de wet van 23 maart 2020 duidelijk. Ook de aanvullende regionale lockdownmaatregelen 
vallen onder de maatregel van artikel 4bis, § 2, dat "de zelfstandigen die gedwongen worden hun 
activiteiten gedeeltelijk of volledig te onderbreken en voor zover hun activiteiten rechtstreeks behoren 
tot de activiteiten zoals bedoeld in het ministerieel besluit van 23 maart 2020 en elk ander later ministerieel 
besluit houdende dringende maatregelen om de verspreiding van het coronavirus COVID-19 te beperken" beoogt. 
Hieruit volgt minstens impliciet dat alle bepalingen die een activiteit beperken of verbieden in het 
kader van de COVID-19-crisis, aanleiding kunnen geven tot de toepassing van deze maatregel. Aangezien 
artikelen 9 en 23 van het ministerieel besluit van 30 juni 2020 houdende dringende maatregelen om de 
verspreiding van het coronavirus COVID-19 te beperken, duidelijk de mogelijkheid geven aan de lokale 
overheden om aanvullende (preventieve) maatregelen te nemen, moeten deze aanvullende maatregelen dan 
ook als voldoende grond beschouwd te worden voor de toekenning van de maatregel overeenkomstig artikel 
4bis, § 2, van de wet van 23 maart 2020.ARTIKELSGEWIJZE BESPREKINGArtikel 
1 voert enkele technische aanpassingen door in artikel 6 van de wet van 23 maart 2020. Enerzijds 
verlengt paragraaf 1 de basisvoorwaarden van de tijdelijke crisismaatregel overbruggingsrecht tot en 
met 31 december 2020.Paragraaf 2 van hetzelfde artikel vervangt in artikel 6, § 1, de 
bepalingen onder 5°  en 6. Onder 5°  wordt de maatregel bedoeld in artikel 4bis, § 1, 
van de wet van 23 maart 2020, niet meer verlengd na 31 augustus 2020, maar wordt enkel de maatregel bedoeld 
in artikel 4bis, §§ 2, 3, 4 en 5, van diezelfde wet verlengd tot en met 31 december 2020. 
Onder 6°  wordt de tijdelijke maatregel overbruggingsrecht ter ondersteuning van de heropstart bedoeld 
in artikel 4ter, van diezelfde wet, verlengd tot en met 31 oktober 2020.Artikel 2 bepaalt dat 
het koninklijk besluit in werking treedt op 1 september 2020.Artikel 3 bepaalt dat de minister 
van Sociale Zaken en de minister van Zelfstandigen belast zijn met uitvoering van dit besluit.De 
Minister van Sociale Zaken,M. DE BLOCKDe Minister van Zelfstandigen,D. 
DUCARME22 AUGUSTUS 2020. - Koninklijk besluit tot wijziging van wet van 23 
maart 2020 tot wijziging van de wet van 22 december 2016 houdende invoering van een overbruggingsrecht 
ten gunste van zelfstandigen en tot invoering van tijdelijke maatregelen in het kader van COVID-19 ten 
gunste van zelfstandigenFILIP, Koning der Belgen, Aan allen die nu zijn en hierna 
wezen zullen, Onze Groet.Gelet op de wet van 23 maart 2020 tot wijziging van de wet van 22 
december 2016 houdende invoering van een overbruggingsrecht ten gunste van zelfstandigen en tot invoering 
van tijdelijke maatregelen in het kader van COVID-19 ten gunste van zelfstandigen, artikel 6, § 
2, eerste lid van de wet van 23 maart 2020;Gelet op het advies van het Algemeen Beheerscomité 
voor het Sociaal Statuut der Zelfstandigen, gegeven op 28 juli 2020;Gelet op het advies van 
de Inspecteur van Financiën, gegeven op 17 juli 2020Gelet op de akkoordbevinding van de Minister 
van Begroting, gegeven op 31 juli 2020;Gelet op het artikel 8 van de wet van 15 december 2013 
houdende diverse bepalingen inzake administratieve vereenvoudiging, is dit besluit vrijgesteld van een 
regelgevingsimpactanalyse gezien de hoogdringendheid die gemotiveerd wordt door de Covid-19-pandemie;Gelet 
op de hoogdringendheid, gemotiveerd door de Covid-19-pandemie;Gelet op het advies nr. 67.916/1/V 
van de Raad van State, gegeven op 7 augustus 2020, met toepassing van artikel 84, § 1, eerste 
lid, 3°,  van de wetten op de Raad van State, gecoördineerd op 12 januari 1973;Gelet op de 
dringende noodzakelijkheid gemotiveerd door het feit dat het coronavirus COVID-19 zich nog steeds verspreidt 
op wereldschaal en er meer specifiek op het Europese grondgebied opnieuw regionale uitbraken zijn, en 
dringende maatregelen worden genomen om het risico voor de volksgezondheid te beperken;Gelet 
op het feit dat er nog steeds zelfstandigen zijn die gedwongen zijn om hun zelfstandige activiteit geheel 
of gedeeltelijk te blijven onderbreken en dit vanwege de sluitingen en de beperkingen opgelegd in het 
ministerieel besluit van 30 juni 2020 houdende dringende maatregelen om de verspreiding van het coronavirus 
COVID-19 te beperken en de daaropvolgende besluiten (het gaat over de ondernemingen in de sectoren die 
nog gesloten blijven na de vierde fase van de heropstart of de sectoren waarvan de activiteit hoofdzakelijk 
afhangt van de hiervoor bedoelde sectoren), wordt de tijdelijke crisismaatregel overbruggingsrecht verlengd 
tot en met 31 december 2020;Gelet op het feit dat de zelfstandigen in sectoren die zwaar getroffen 
werden door de maatregelen genomen door de overheid en die hun zelfstandige activiteit in de periode 
van mei tot augustus 2020 opnieuw mochten opstarten, nog steeds extra ondersteuning nodig hebben, wordt 
de tijdelijke maatregel overbruggingsrecht ter ondersteuning van de heropstart verlengd tot en met 31 
oktober 2020;Gelet op het feit dat de sociale-verzekeringsfondsen en de administratie de zelfstandigen 
zeer snel moeten kunnen informeren over de aangenomen maatregelen en zeer snel de nodige beslissingen 
over het overbruggingsrecht moeten kunnen nemen;Op de voordracht van de Minister van Sociale 
Zaken en de Minister van Zelfstandigen en op het advies van de in Raad vergaderde Ministers,Hebben 
Wij besloten en besluiten Wij :Artikel 1.  § 1. In artikel 6, § 1, 2°,  en 4° 
 van de wet van 23 maart 2020 tot wijziging van de wet van 22 december 2016 houdende invoering van een 
overbruggingsrecht ten gunste van zelfstandigen en tot invoering van tijdelijke maatregelen in het kader 
van COVID-19 ten gunste van zelfstandigen, laatst gewijzigd door het koninklijk besluit nr. 41 van 26 
juni 2020, worden de woorden "31 augustus 2020" telkens vervangen door de woorden "31 december 2020". 
§ 2. In hetzelfde artikel 6, § 1 worden de bepalingen onder 5°  en 6°  vervangen als volgt:" 
5° Artikel 4bis, § 1 is van toepassing op alle gedwongen onderbrekingen overeenkomstig artikel 
4, 3°,  van de wet van 22 december 2016 houdende invoering van een overbruggingsrecht ten gunste van 
zelfstandigen, die plaatsvinden naar aanleiding van COVID-19 en zich situeren in de periode van 1 juli 
2020 tot en met 31 augustus 2020.Artikel 4bis, §§ 2, 3, 4 en 5 is van toepassing 
op alle gedwongen onderbrekingen overeenkomstig artikel 4, 3°,  van de wet van 22 december 2016 houdende 
invoering van een overbruggingsrecht ten gunste van zelfstandigen, die plaatsvinden naar aanleiding van 
COVID-19 en zich situeren in de periode van 1 juli 2020 tot en met 31 december 2020.6°  Artikel 
4ter is van toepassing op elke heropstart ten gevolge van de opheffing van de beperkingen of het verbod 
op hun activiteit in het kader van COVID-19 overeenkomstig het ministerieel besluit van 23 maart 2020 
en elk ander later ministerieel besluit houdende dringende maatregelen om de verspreiding van het coronavirus 
COVID-19 te beperken en die voldoet aan de cumulatieve voorwaarden in artikel 4ter gedurende de periode 
van 1 juni 2020 tot en met 31 oktober 2020."Art. 2. Dit besluit treedt in werking op 1 september 
2020.Art. 3. De minister bevoegd voor Sociale Zaken en de minister bevoegd voor Zelfstandigen 
zijn, ieder wat hem betreft, belast met de uitvoering van dit besluit.Gegeven te Brussel, 22 
augustus 2020.FILIPVan Koningswege :De Minister van Sociale Zaken,M. 
DE BLOCKDe Minister van Zelfstandigen,D. DUCARME