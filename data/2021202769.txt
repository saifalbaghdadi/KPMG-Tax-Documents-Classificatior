Publicatie : 2021-09-01Numac : 2021202769
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 14 JULI 2021. - Koninklijk besluit waarbij algemeen verbindend wordt verklaard de collectieve arbeidsovereenkomst van 15 december 2020, gesloten in het Paritair Comité voor de bedienden uit de internationale handel, het vervoer en de logistiek, betreffende de maatregelen ten gevolge van de COVID-19-crisis (1) 
FILIP, 
Koning der Belgen, Aan allen die nu zijn en hierna wezen zullen, Onze Groet.Gelet 
op de wet van 5 december 1968 betreffende de collectieve arbeidsovereenkomsten en de paritaire comités, 
inzonderheid op artikel 28;Gelet op het verzoek van het Paritair Comité voor de bedienden uit 
de internationale handel, het vervoer en de logistiek;Op de voordracht van de Minister van 
Werk,Hebben Wij besloten en besluiten Wij : Artikel 1. Algemeen verbindend wordt 
verklaard de als bijlage overgenomen collectieve arbeidsovereenkomst van 15 december 2020, gesloten in 
het Paritair Comité voor de bedienden uit de internationale handel, het vervoer en de logistiek, betreffende 
de maatregelen ten gevolge van de COVID-19-crisis.Art. 2. De minister bevoegd voor Werk is 
belast met de uitvoering van dit besluit.Gegeven te Brussel, 14 juli 2021. FILIPVan 
Koningswege : De Minister van Werk,P.-Y. DERMAGNE_______Nota(1) 
Verwijzing naar het Belgisch Staatsblad : Wet van 5 december 1968, Belgisch Staatsblad van 
15 januari 1969. BijlageParitair Comité voor de bedienden uit de 
internationale handel, het vervoer en de logistiek Collectieve arbeidsovereenkomst van 15 december 
2020 Maatregelen ten gevolge van de COVID-19-crisis(Overeenkomst geregistreerd op 
14 januari 2021 onder het nummer 162713/CO/226)HOOFDSTUK I. - ToepassingsgebiedArtikel 
1. Deze collectieve arbeidsovereenkomst is van toepassing op de werkgevers en de bedienden van de ondernemingen 
die onder de bevoegdheid vallen van het Paritair Comité voor de bedienden uit de internationale handel, 
het vervoer en de logistiek. HOOFDSTUK II. - Supplement tijdelijke werkloosheid overmacht coronaAfdeling 
1. - Bedrag van het supplement Art. 2. De in artikel 1 bedoelde bedienden die in de periode 
van 1 juli 2020 tot en met 31 december 2020 tijdelijk werkloos waren wegens overmacht corona (code 77) 
hebben vanaf de 8ste dag recht op een aanvulling bij de RVA-uitkering voor tijdelijke werkloosheid ingevolge 
overmacht corona van 5 EUR bruto per dag, met een maximum van 52 (al dan niet aaneengesloten) dagen. 
Het in lid 1 bedoelde supplement van 5 EUR wordt verminderd met elk supplement van dezelfde 
aard dat wordt toegekend op basis van overeenkomsten op ondernemingsniveau in het kader van tijdelijke 
werkloosheid ingevolge overmacht corona.Afdeling 2. - Terugbetaling door het sociaal fonds 
Art. 3. De in artikel 2 bedoelde supplementen worden uiterlijk 1 maart 2021 betaald door de 
werkgever die hiervan de terugbetaling kan vragen bij het sociaal fonds.De terugbetaling door 
het sociaal fonds gebeurt a rato van 5 EUR per dag tijdelijke werkloosheid wegens overmacht corona, binnen 
het beschikbare budget vrijgemaakt uit de reserves van het sociaal fonds en binnen de grenzen van artikel 
2, eerste lid.De aanvraag tot terugbetaling moet gericht worden aan het sociaal fonds dat hiervoor 
een formulier ter beschikking stelt van de werkgevers.Om ontvankelijk te zijn moet de aanvraag 
ten laatste op 31 maart 2021 bij het sociaal fonds toekomen.De terugbetaling vindt plaats tijdens 
het tweede kwartaal 2021.Deze terugbetaling kadert binnen het doel van het sociaal fonds (artikel 
3 van de statuten, bijlage bij de collectieve arbeidsovereenkomst van 7 september 2009 tot wijziging 
en coördinatie van de statuten van het sociaal fonds voor bestaanszekerheid, "Sociaal Fonds van het Paritair 
Comité voor de bedienden uit de internationale handel, het vervoer en de logistiek", registratienr. 95868/CO/226). 
HOOFDSTUK III. - Slotbepalingen Art. 4. Deze collectieve arbeidsovereenkomst is gesloten 
voor een bepaalde tijd; zij heeft uitwerking vanaf 1 juli 2020 tot en met 30 juni 2021.Gezien 
om te worden gevoegd bij het koninklijk besluit van 14 juli 2021. De Minister van Werk,P.-Y. 
DERMAGNE