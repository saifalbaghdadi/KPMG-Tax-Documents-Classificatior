Publicatie : 2020-05-06Numac : 2020041153
WAALSE OVERHEIDSDIENST
 29 APRIL 2020. - Besluit van de Waalse Regering van bijzondere machten nr. 27 betreffende de ondersteuning van onderzoek en ontwikkeling in Wallonië in het kader van de tijdelijke omkadering van de staatssteunmaatregelen ter ondersteuning van de economie in de actuele context van de wijd verspreide COVID-19 epidemie 
De 
Waalse Regering,Gelet op de bijzondere wet van 8 augustus 1980 tot hervorming der instellingen, 
de artikelen 20 en 87, § 1;Gelet op het decreet van 17 maart 2020 tot toekenning van 
bijzondere machten aan de Waalse Regering in het kader van de gezondheidscrisis COVID-19;Gelet 
op de tijdelijke omkadering van de staatssteunmaatregelen ter ondersteuning van de economie in de actuele 
context van de wijd verspreide COVID-19 epidemie c(2020) 1863;Gelet op het rapport, opgemaakt 
overeenkomstig artikel 3, 2°,  van het decreet van 11 april 2014 houdende uitvoering van de resoluties 
van de Vrouwenconferentie van de Verenigde Naties die in september 1995 in Peking heeft plaatsgehad en 
tot integratie van de genderdimensie in het geheel van de gewestelijke beleidslijnen;Gelet 
op het advies van de Inspecteur van Financiën, gegeven op 28 april 2020;Gelet op de instemming 
van de Minister van Begroting, gegeven op 29 april 2020 ;Gelet op de wetten op de Raad van 
State, gecoördineerd op 12 januari 1973, artikel 3, § 1, eerste lid;Gelet op de dringende 
noodzakelijkheid;Gelet op het overleg tussen de Regeringen van de deelentiteiten en de bevoegde 
federale overheden in de Nationale Veiligheidsraad, die sinds begin maart 2020 vergadert;Gelet 
op artikel 191 van het Verdrag betreffende de werking van de Europese Unie, dat het voorzorgsbeginsel 
huldigt in het kader van het beheer van een internationale gezondheidscrisis en de actieve voorbereiding 
op de potentialiteit van deze crisis; dat dit beginsel inhoudt dat het, wanneer een ernstig risico zich 
allerwaarschijnlijkst voor kan doen, de publieke overheden toekomt, dringende en voorlopige maatregelen 
aan te nemen;Gelet op de verklaring van WHO in verband met de kenmerken van het coronavirus 
COVID-19, in het bijzonder de sterke besmettelijkheid en het sterfelijkheidsrisico;Overwegende 
dat WHO op 11 maart 2020 het coronavirus COVID-19 als een pandemie gelabeld heeft;Overwegende 
dat WHO op 16 maart 2020 zijn dreigingsniveau voor het coronavirus COVID-19, die de wereldeconomie destabiliseert 
en zich snel over de wereld spreidt, naar de hoogste graad heeft opgetrokken;Gelet op de verspreiding 
van het coronavirus COVID-19 op Europees grondgebied en in België;Gelet op de dringende noodzakelijkheid 
en het gezondheidsrisico dat het coronavirus COVID-19 voor de Belgische bevolking inhoudt;Overwegende 
dat het, om de verspreiding van het virus te vertragen en te beperken, nodig is onmiddellijk de in overweging 
genomen maatregelen te bevelen, welke onontbeerlijk blijken op vlak van volksgezondheid;Overwegende 
dat het gevaar zich over het grondgebied van het gehele land verspreidt; dat het in het algemeen belang 
is dat er samenhang gegeven wordt aan de getroffen maatregelen om de openbare orde in stand te houden, 
zodat de doeltreffendheid ervan hoogst mogelijk is;Gelet op de dringende noodzakelijkheid, 
ingegeven door het feit dat de sanitaire crisis COVID-19 de gezondheid en het leven van de Waalse bevolking 
hard treft;Overwegende dat het nodig is zo spoedig mogelijk oplossingen te vinden die een antwoord 
kunnen bieden op het beheersen van de sanitaire crisis COVID-19, met name via diagnose-oplossingen en 
de ontwikkeling en validering van behandelingen en vaccins;Overwegende dat onderzoek en ontwikkeling 
hierin als onontbeerlijke instrumenten voor het ontwikkelen van die oplossingen naar voren treden;Overwegende 
dat het belangrijk is de ondernemingen, die bij machte zijn zulke oplossingen te ontwikkelen, financieel 
bij te staan om ze van de middelen te voorzien om zo snel mogelijk te kunnen reageren;Dat de 
steun daarom zo snel mogelijk moet kunnen uitgekeerd worden, en de dringende noodzakelijkheid dus verantwoord 
is;Op de voordracht van de Minister van Onderzoek en Innovatie;Na beraadslaging,Besluit 
:HOOFDSTUK I. - Begripsomschrijvingen en verwijzingen naar "de tijdelijke omkadering van de 
staatssteunmaatregelen ter ondersteuning van de economie in de actuele context van de wijd verspreide 
COVID-19 epidemie"Artikel 1. In de zin van dit besluit wordt verstaan onder:1°  "de 
Regering" : de Waalse Regering;2°  "de Minister": de Minister bevoegd voor nieuwe technologieën 
en onderzoek;3°  "de promotor": één of meerdere rechtspersonen, gemachtigd om steun aan te 
vragen krachtens dit besluit;4°  "de administratie": de administratieve diensten van de Regering 
belast met de acties van het Waalse Gewest inzake nieuwe technologieën en onderzoek;5°  "het 
project": de gezamenlijke documenten die van één promotor afkomstig zijn en waarin de nagestreefde doelstellingen 
en de zowel menselijke als materiële middelen voor de verwezenlijking ervan in termen van product, procédé 
of dienstverlening omschreven worden.Art. 2. In de zin van dit besluit wordt onder "industrieel 
onderzoek" verstaan, het planmatig of kritisch onderzoek dat gericht is op het verwerven van nieuwe kennis 
en vaardigheden met het oog op de ontwikkeling van nieuwe producten, procédés of diensten, of om bestaande 
producten, procédés of diensten aanmerkelijk te verbeteren. Het omvat de creatie van onderdelen voor 
complexe systemen en kan ook de bouw omvatten van prototypes in een laboratoriumomgeving of in een omgeving 
met gesimuleerde interfaces naar de bestaande systemen, alsmede pilootlijnen, wanneer dat nodig is voor 
het industriële onderzoek en met name voor de validering van generieke technologieën.Art. 3. 
In de zin van dit decreet wordt onder "experimentele ontwikkeling" verstaan, het verwerven, combineren, 
vormgeven en gebruiken van bestaande wetenschappelijke, technologische, zakelijke en andere relevante 
kennis en vaardigheden, gericht op het ontwikkelen van nieuwe of verbeterde producten, procedés of diensten. 
Dit kan ook activiteiten omvatten die gericht zijn op de conceptuele formulering, de planning en documentering 
van nieuwe producten, procedés of diensten. Experimentele ontwikkeling kan prototyping, demonstraties, 
pilotontwikkeling, testen en validatie omvatten van nieuwe of verbeterde producten, procedés of diensten 
in omgevingen die representatief zijn voor het functioneren onder reële levensomstandigheden, met als 
hoofddoel verdere technische verbeteringen aan te brengen aan producten, procedés of diensten die niet 
grotendeels « vast staan ».Dit kan de ontwikkeling omvatten van een commercieel bruikbaar prototype 
of pilot die noodzakelijkerwijs het commerciële eindproduct is en die te duur is om te produceren alleen 
met het oog op het gebruik voor demonstratie- en validatiedoeleinden. Onder experimentele ontwikkeling 
wordt niet verstaan routinematige of periodieke wijziging van bestaande producten, productielijnen, fabricageprocessen, 
diensten en andere courante verrichtingen, zelfs indien deze wijzigingen verbeteringen kunnen inhouden.Art. 
4. In de zin van dit besluit wordt verstaan onder onderneming in moeilijkheden een onderneming die minstens 
één van de volgende voorwaarden vervult :- als het gaat om een vennootschap met beperkte aansprakelijkheid 
(naamloze vennootschap, commanditaire vennootschappen op aandelen, besloten vennootschap met beperkte 
aansprakelijkheid, coöperatieve vennootschap met beperkte aansprakelijkheid) die geen kmo is die minder 
dan 3 jaar bestaat, indien meer dan de helft van haar maatschappelijk kapitaal waarop is ingetekend als 
gevolg van de opgestapelde verliezen verdwenen is. Zulk is het geval als de aftrek van de opgestapelde 
verliezen van de reserves en van alle andere elementen die doorgaans beschouwd worden als deel uitmakend 
van het eigen vermogen van de vennootschap, leidt tot een negatief bedrag dat hoger is dan de helft van 
het maatschappelijk kapitaal waarop is ingetekend. Het maatschappelijk kapitaal omvat, in voorkomend 
geval, de uitgiftepremies ;- als het gaat om een vennootschap waarvan sommige vennoten minstens 
een onbeperkte aansprakelijkheid hebben voor de schulden van de vennootschap (vennootschap onder firma, 
gewone commanditaire vennootschap en coöperatieve vennootschap met onbeperkte aansprakelijkheid) die 
geen KMO is die minder dan 3 jaar bestaat, indien meer dan de helft van het eigen vermogen, zoals opgenomen 
in de rekeningen van de vennootschap, als gevolg van de opgestapelde verliezen verdwenen is;- 
als de onderneming het voorwerp is van een collectieve insolventieprocedure of als ze de voorwaarden 
vervult om aan dergelijke procedure onderworpen te worden op verzoek van haar schuldeisers ;- 
als de onderneming reddingssteun heeft genoten en de lening nog niet is afgelost of de garantie stopgezet 
is of als ze herstructureringssteun heeft genoten terwijl ze nog steeds aan een herstructureringsplan 
onderworpen is ;- in het geval van een onderneming die geen KMO is, indien sinds de 2 vorige 
boekjaren :* de ratio leningen/eigen vermogen hoger is dan 7,5 en* de dekkingsratio 
van de rentelasten van de onderneming, berekend op basis van de EBITDA, lager dan de eenheid is.Art. 
5. In de zin van dit besluit wordt verstaan onder:1°  "kleine onderneming" : iedere onderneming, 
gevestigd als handelsvennootschap, die tenzij anders vermeld minstens één vestigingseenheid in Wallonië 
heeft en beantwoordt aan de definitie van kleine onderneming of micro-onderneming opgenomen in bijlage 
I (EU) van Verordening nr. 651/2014 van de Commissie van 17 juni 2014 waarbij bepaalde categorieën steun 
op grond van de artikelen 107 en 108 van het Verdrag met de interne markt verenigbaar worden verklaard;2° 
 "middelgrote onderneming" : iedere onderneming, gevestigd als handelsvennootschap, die tenzij anders 
vermeld minstens één vestigingseenheid in Wallonië heeft en beantwoordt aan de definitie van middelgrote 
onderneming opgenomen in bijlage I (EU) van Verordening nr. 651/2014 van de Commissie van 17 juni 2014 
waarbij bepaalde categorieën steun op grond van de artikelen 107 en 108 van het Verdrag met de interne 
markt verenigbaar worden verklaard;3°  "grote onderneming" : elke onderneming die gevestigd 
is als handelsvennootschap die, tenzij anders vermeld, minstens één vestigingseenheid heeft in Wallonië 
en die noch een kleine noch een middelgrote onderneming is;4°  "onderneming" : elke kleine 
onderneming, middelgrote onderneming, grote onderneming.Art. 6. De steun bedoeld in dit besluit 
wordt verleend tegen de voorwaarden omschreven in "de tijdelijke omkadering van de staatssteunmaatregelen 
ter ondersteuning van de economie in de actuele context van de wijd verspreide COVID-19 epidemie (2020/C 
91 I/01).HOOFDSTUK II. - Subsidies en terugvorderbare voorschotten voor de ondernemingenAfdeling 
1. - Subsidies voor industrieel onderzoekArt. 7. Voor de uitvoering van een industrieel onderzoeksproject 
dat ingediend wordt door één of meerdere ondernemingen kan de Regering haar of hen een subsidie toekennen:1° 
 ofwel in het kader van een oproep tot de indiening van projecten, op grond van de klassering van de 
projecten voorgesteld door de jury van de oproep afgaand op de wetenschappelijke, technische, economische, 
financiële en duurzame ontwikkelingscriteria waarvan sprake in de oproep;2°  ofwel op grond 
van de wetenschappelijke, technische, economische, financiële en leefmilieubeoordeling van het project 
die de Regering alleen of bijgestaan door externe deskundigen kan doorvoeren.Art. 8. De toelaatbare 
uitgaven die onder de subsidie vallen zijn:1°  de personeelsuitgaven met betrekking tot de 
onderzoekers, technici en ander steunverlenend personeel voor zover ze ingezet worden voor de uitvoering 
van het project;2°  de kosten voor de instrumenten en het materieel, voor zover en zolang ze 
gebruikt worden voor de uitvoering van het project; als die instrumenten en dat materiaal niet tijdens 
hun hele levensduur gebruikt worden voor de uitvoering van het project, komen enkel de overeenkomstig 
de goede boekhoudpraktijken berekende afschrijvingskosten die overeenstemmen met de duur van het project 
in aanmerking;3°  de kosten van het contractueel onderzoek, de technische kennis en de brevetten 
die aangekocht worden of onder een licentie staan van bronnen buiten de marktprijs, indien de verrichting 
plaatsvindt in normale concurrentieomstandigheden en er geen enkel element van samenspanning bestaat, 
tevens de kosten voor de diensten van adviseurs en gelijksoortige diensten die uitsluitend ingezet worden 
voor de uitvoering van het project;4°  de bijkomende algemene kosten die rechtstreeks toe te 
schrijven zijn aan de uitvoering van het project;5°  de andere bedrijfskosten, meer bepaald 
de kosten voor gelijksoortig materiaal, gelijksoortige leveringen en producten die rechtstreeks toe te 
schrijven zijn aan de uitvoering van het project.Wanneer de inhoud van de aanvraag ertoe strekt, 
de werken die reeds aan de gang waren op 1 februari 2020 versneld uit te voeren of de reikwijdte van 
een project dat op 1 februari 2020 reeds aan de gang is uit te breiden, zijn enkel de bijkomende de kosten 
voor deze inspanniningen voor het versneld uitvoeren of het uitbreiden van de reikwijdte van het project 
toelaatbaar.Om toelaatbaar te zijn, worden de uitgaven verricht, gefactureerd en in een schuldvordering 
aan de administratie overgemaakt.Art. 9. De subsidie-intensiteit, uitgedrukt in percenten van 
de toelaatbare uitgaven vóór belastingen of andere heffingen, kan volgende cijfers bedragen:1° 
 80 voor een kleine of middelgrote onderneming;2°  60 voor een grote onderneming.Art. 
10. Het feit dat de subsidie wordt toegekend heeft niet tot gevolg dat het Waalse Gewest zakelijke rechten 
verkrijgt op de resultaten van het project.Afdeling 2. - Subsidies en terugvorderbare voorschotten 
voor experimentele ontwikkelingArt. 11. Voor de uitvoering van een experimenteel ontwikkelingsproject 
dat ingediend wordt door één of meerdere ondernemingen kan de Regering haar of hen steun verlenen:1° 
 hetzij in het kader van een oproep tot de indiening van projecten, op grond van de klassering van de 
projecten voorgesteld door de jury van de oproep afgaand op de wetenschappelijke, technische, economische, 
tewerkstellings-, financiële en duurzame ontwikkelingscriteria waarvan sprake in de oproep;2° 
 hetzij op grond van de wetenschappelijke, technische, economische, tewerkstellings-, financiële en leefmilieubeoordeling 
van het project die de Regering alleen of bijgestaan door externe deskundigen kan doorvoeren.Art. 
12. De toelaatbare uitgaven die onder de subsidie vallen zijn:1°  de personeelsuitgaven met 
betrekking tot de onderzoekers, technici en ander steunverlenend personeel voor zover ze ingezet worden 
voor de uitvoering van het project;2°  de kosten voor de instrumenten en het materieel, voor 
zover en zolang ze gebruikt worden voor de uitvoering van het project; als die instrumenten en dat materiaal 
niet tijdens hun hele levensduur gebruikt worden voor de uitvoering van het project, komen enkel de overeenkomstig 
de goede boekhoudpraktijken berekende afschrijvingskosten die overeenstemmen met de duur van het project 
in aanmerking;3°  de kosten van het contractueel onderzoek, de technische kennis en de brevetten 
die aangekocht worden of onder een licentie staan van bronnen buiten de marktprijs, indien de verrichting 
plaatsvindt in normale concurrentieomstandigheden en er geen enkel element van samenspanning bestaat, 
tevens de kosten voor de diensten van adviseurs en gelijksoortige diensten die uitsluitend ingezet worden 
voor de uitvoering van het project;4°  de bijkomende algemene kosten die rechtstreeks toe te 
schrijven zijn aan de uitvoering van het project;5°  de andere bedrijfskosten, meer bepaald 
de kosten voor gelijksoortig materiaal, gelijksoortige leveringen en producten die rechtstreeks toe te 
schrijven zijn aan de uitvoering van het project.Wordt commercieel gebruik gemaakt van demonstratie- 
of proefprojecten uit de experimentele ontwikkeling waarvoor steun wordt verleend, dan wordt elke opbrengst 
voortvloeiend uit een dergelijk gebruik afgetrokken van de toelaatbare uitgaven.Wanneer het 
doel van de aanvraag is om de werkzaamheden die vanaf 1 februari 2020 reeds aan de gang zijn, te versnellen 
of om de reikwijdte van een reeds aan de gang zijnd project per 1 februari 2020 uit te breiden, zijn 
alleen de bijkomende kosten in verband met de inspanningen om de reikwijdte van het project te versnellen 
of uit te breiden, toelaatbaar.Om toelaatbaar te zijn, moeten de uitgaven uiterlijk op 30 november 
2020 zijn gedaan, gefactureerd en het voorwerp uitmaken van een schuldvorderingsverklaring bij de Administratie.Art. 
13. Voor elk onderzoeksproject waarvoor het steunbedrag lager is dan of gelijk is aan 2.000.000 euro, 
kan de subsidie-intensiteit, uitgedrukt in percenten van de toelaatbare uitgaven vóór belastingen of 
andere heffingen, de volgende cijfers bereiken:1°  80 voor een kleine of middelgrote onderneming;2° 
 60 voor een grote onderneming.Voor elk onderzoeksproject waarvoor het steunbedrag meer dan 
€ 2.000.000 bedraagt:Het deel van de steun tussen 0 € en 2.000.000 € bestaat 
uit een subsidie, waarvan de intensiteit, uitgedrukt in percenten van de toelaatbare uitgaven vóór belastingen 
of andere heffingen, kan oplopen tot :1°  80 voor een kleine of middelgrote onderneming;2° 
 60 voor een grote onderneming.Het deel van de steun boven 2.000.000 € bestaat uit een 
terugvorderbaar voorschot, waarvan de intensiteit, uitgedrukt in een percentage van de toelaatbare uitgaven 
vóór belastingen of andere heffingen, kan oplopen tot:1°  80 voor een kleine of middelgrote 
onderneming;2°  60 voor een grote onderneming.Art. 14. De onderneming of elke onderneming 
waaraan een terugvorderbaar voorschot wordt toegekend kan ervan afzien de resultaten van het project 
te benutten tijdens de uitvoering ervan of tijdens de zes maanden volgend op het einde van die uitvoering.De 
onderneming wordt er geheel van vrijgesteld het voorschot terug te betalen als aan beide volgende voorwaarden 
is voldaan:1°  in een schrijven aan de Regering legt ze uit waarom ze van haar project afziet, 
waarbij de mislukking uiteengezet wordt ten opzichte van de technische en zakelijke doelen waarvan sprake 
in de projectgebonden contractbepalingen tussen haar en het Waalse Gewest;2°  ze draagt de 
zakelijke rechten op de resultaten van het project over aan het Waalse Gewest of aan elke entiteit die 
door laatstgenoemde wordt aangewezen.Als beide voorwaarden bedoeld in lid 2 niet vervuld worden, 
betaalt de onderneming het totaalbedrag dat ze als voorschot kreeg renteloos terug aan het Waalse Gewest.Art. 
15. Als de onderneming de resultaten van het project benut, verricht ze periodieke terugbetalingen aan 
het Waalse Gewest. Het terug te betalen totaalbedrag staat in verhouding tot de mate waarin het project 
slaagt in vergelijking met wat als succesvol is omschreven, met name inzake commerciële doelstellingen, 
in de projectgebonden contractbepalingen tussen het Waalse Gewest en de onderneming. Hoe dan ook worden 
terugbetalingen verhoogd met een intrest waarvan de rentevoet gelijk is aan de door de Europese Commissie 
vastgestelde referentierentevoet.Indien het project minder goed slaagt dan wat als succesvol 
is omschreven, bestaat het terug te betalen totaalbedrag, intrest niet meegerekend, uit een aandeel van 
het totaalbedrag dat als voorschot werd ontvangen. Dat aandeel staat in verhouding tot de mate waarin 
afgeweken wordt van de commerciële doelstellingen die overeenstemmen met wat als succesvol is omschreven.Indien 
het project precies overeenstemt met wat als succesvol is omschreven, bestaat het terug te betalen totaalbedrag, 
intrest niet meegerekend, uit het totaalbedrag dat als voorschot werd ontvangen.Indien het 
project dat wat als succesvol is omschreven, overtreft, bestaat het terug te betalen totaalbedrag, intrest 
niet meegerekend, uit het totaalbedrag dat als voorschot werd ontvangen, vermeerderd met een aandeel 
in de winst dat in verhouding staat tot de mate waarin is afgeweken van de commerciële doelstellingen 
die overeenstemmen met wat als succesvol is omschreven.Art. 16. Tijdens de benutting van de 
projectresultaten wordt de onderneming vrijgesteld van het voortzetten van de terugbetaling van het voorschot 
indien aan de volgende twee voorwaarden is voldaan:1°  zij ziet af van die benutting en licht 
er de Regering over in met een schrijven waarin ze haar beslissing met objectieve redenen omkleedt;2° 
 ze draagt de zakelijke rechten op de resultaten van het project over aan het Waalse Gewest of aan elke 
entiteit die door laatstgenoemde wordt aangewezen.Het Waalse Gewest behoudt alle voorheen verrichte 
terugbetalingen en de onderneming blijft alle bedragen verschuldigd die zij terug moet betalen tijdens 
het kalenderjaar waarin ze van haar project afziet. De vrijstelling waarvan sprake in lid 1 heeft gevolg 
vanaf het daarop volgende kalenderjaar.Art. 17. De nadere regels voor de terugbetalingen in 
de denkbeeldige situaties waarvan sprake in de artikelen 14, 15 et 16 worden vermeld in de projectgebonden 
contractbepalingen tussen het Waalse Gewest en de onderneming(en).Art. 18. Het feit dat de 
steun beoogd bij deze afdeling wordt toegekend heeft, behoudens de gevallen van overdracht van rechten 
waarvan sprake in de artikelen 14 en 16, niet tot gevolg dat het Waalse Gewest zakelijke rechten verkrijgt 
op de resultaten van het project.HOOFDSTUK III. - Samenvoeging van steun en uitsluitingenArt. 
19. Geen enkele toelaatbare uitgave beoogd bij dit besluit kan gedekt worden door meer dan één steunvorm 
beoogd bij dit decreet.Art. 20. 1°  geen enkele toelaatbare uitgaven beoogd bij dit decreet 
kan gedekt worden door meer dan één steunvorm beoogd bij dit besluit en door een andere steunvorm van 
het Waalse Gewest dan die beoogd bij dit besluit;2°  geen enkele toelaatbare uitgave beoogd 
bij dit besluit kan tegelijk gedekt worden door een steunvorm beoogd bij dit besluit en door een andere 
steunvorm van enige andere Belgische overheid.Art. 21. De samenvoeging van steunvormen voortvloeiende 
uit Belgische wet- of regelgevende bepalingen, overeenkomsten tussen Belgische deelgebieden of internationale 
of supranationale akkoorden wordt niet beoogd bij artikel 20. In dat geval worden alle steunvormen overwogen 
voor de naleving van de maximumintensiteit beoogd bij dit besluit onverminderd specifieke regels inzake 
intensiteit voortvloeiend uit internationale of supranationale akkoorden.Art. 22. Elke toelaatbare 
uitgave beoogd bij dit besluit kan tegelijk gedekt worden door een steunvorm beoogd bij dit besluit en 
door een of meer andere steunvormen van een buitenlandse, internationale of supranationale overheidsinstantie. 
In dat geval worden alle steunvormen overwogen voor de naleving van de maximumintensiteit beoogd bij 
dit besluit onverminderd specifieke regels inzake intensiteit voortvloeiend uit internationale of supranationale 
akkoorden.Art. 23. Een onderneming in moeilijkheden op 31 december 2019 komt niet in aanmerking 
voor de steun bedoeld in dit besluit.HOOFDSTUK IV. - EvaluatiecriteriaAfdeling 1. 
- Innoverend karakter van het projectArt. 24. Het innoverend karakter van het project wordt 
beoordeeld en meer bepaald de bijdrage ervan aan de wetenschappelijke vooruitgang in termen van nieuw 
vergaarde kennis.Afdeling 2. - Kwaliteit, haalbaarheid en relevantie van het projectArt. 
25. De kwaliteit, de haalbaarheid en de relevantie van het project worden beoordeeld ten opzichte van 
de sociaal-economische noden van het Waalse Gewest.Afdeling 3. - Valorisering van de innovatieArt. 
26. Wanneer het project betrekking heeft op activiteiten van industrieel onderzoek of experimentele ontwikkeling, 
wordt de bekwaamheid van de promotor om de vrucht van zijn activiteiten economisch en op het vlak van 
de werkgelegenheid te valoriseren, beoordeeld. Die beoordeling heeft met name betrekking op de economische 
en sociale effecten, de capaciteit van de promotor om een markt te penetreren, het bestaan van een winstgevende 
markt of een maatschappelijke behoefte, de perspectieven van de exploitatie door de promotor of een derde 
en de impact van de intellectuele rechten van concurrerende projecten.Afdeling 4. - De bijdrage 
tot de duurzame ontwikkelingArt. 27. De bijdrage van elk project tot de duurzame ontwikkeling, 
zoals bepaald in het decreet van 27 juni 2013 betreffende de Waalse strategie inzake duurzame ontwikkeling, 
wordt beoordeeld.De beoordeling richt zich dus op de geïntegreerde inachtneming van de sociale, 
milieu- en economische effecten van het project op korte en lange termijn.Afdeling 5. - COVID-19Art. 
28. Het project richt zich op COVID-19 en andere componenten die verband houden met de bestrijding van 
het virus, waaronder onderzoek naar vaccins, geneesmiddelen en behandelingen, medische hulpmiddelen en 
ziekenhuis- en medische apparatuur, ontsmettingsmiddelen en beschermende kleding en apparatuur, alsmede 
procesinnovaties om de nodige producten op efficiënte wijze te vervaardigen.De begunstigde 
van de steun verbindt zich ertoe niet-exclusieve licenties tegen billijke marktvoorwaarden te verlenen 
aan derden in de Europese Economische Ruimte.Afdeling 6Art. 29. De financiële degelijkheid 
van de onderneming wordt beoordeeld door haar te vragen een financieel plan voor te leggen waarin de 
financiering van het project door de onderneming uiteengezet wordt.Wanneer het project betrekking 
heeft op activiteiten inzake industrieel onderzoek of experimentele ontwikkeling, bevat dat plan de gegevens 
die het mogelijk maken de financiële draagkracht van de onderneming te beoordelen om enerzijds de activiteiten 
zorgvuldig uit te voeren en anderzijds de verwachte resultaten te benutten.Desnoods kunnen 
de boekhoudkundige en bankbewijzen ter bevestiging van de gegevens van het financiële plan opgevraagd 
worden.Art. 30. De duidelijke risicograad van het project wordt in detail beoordeeld. Die graad 
kan meer bepaald vastgelegd worden wat betreft de kosten van het project ten opzichte van de omzet van 
de onderneming, de tijd voor het afstellen van het nieuwe procédé of product, de verwachte voordelen 
tegenover de kosten van het project of de waarschijnlijkheid van een mislukking.Art. 31. Wanneer 
het project betrekking heeft op industrieel onderzoek of experimentele ontwikkeling, wordt het effect 
van het onderzoeksproject op de werkgelegenheid geëvalueerd. De effectbeoordeling richt zich op de werkgelegenheid 
die als gevolg van het onderzoeksproject wordt gecreëerd of behouden, en houdt rekening met de risico's 
die inherent zijn aan het onderzoek.Art. 32. Indien het project waarvoor steun wordt aangevraagd 
op of na 1 februari 2020 van start gaat, is het stimulerende effect automatisch aanwezig.Indien 
het project waarvoor steun wordt aangevraagd, vóór 1 februari 2020 van start gaat, heeft de steun een 
stimulerend effect indien het noodzakelijk is om de reikwijdte van het project te versnellen of te verruimen.HOOFDSTUK 
V. -Procedures voor de indiening van de tegemoetkomingenAfdeling 1. - Tegemoetkomingsaanvragen 
ingediend in het kader van oproepen tot indiening van projectenArt. 33. Een document met als 
opschrift "oproep tot het indienen van projecten" legt de specifieke nadere regels vast voor de verschillende 
oproepen. De werktaal is het Frans of, in voorkomend geval, het Duits.Art. 34. De oproep tot 
het indienen van projecten wordt minstens op de website bekendgemaakt en uiterlijk vijftien dagen voor 
de uiterste dag voor de indiening van de projecten. Die oproep bevat minstens:1°  het soort 
of de soorten afdelingen die een project kunnen indienen;2°  de specificiteiten van de projecten 
beoogd bij de oproep in wetenschappelijke, technologische, niet-technologische, sociale, industriële 
of andere termen;3°  de beoordelingscriteria bedoeld in de artikelen 24 tot 32;4° 
 de beoordelingscriteria eigen aan de oproep;5°  de samenstelling van de jury met minstens 
één vertegenwoordiger van de Minister, één vertegenwoordiger van de Minister van Economie, vier vertegenwoordigers 
van de Raad voor Wetenschapsbeleid en één vertegenwoordiger van de Administratie;6°  de wijze 
waarop de jury de projecten rangschikt in functie van de beoordelingscriteria;7°  het globale 
previsionele tegemoetkomingsbudget dat voor de oproep wordt voorbehouden;8°  de intensiteit(en) 
van de tegemoetkomingen in de zin van het besluit;9°  de uiterste datum voor de indiening van 
projecten;10°  de termijn waarin de jury samenkomt, waarbij die termijn niet langer mag duren 
dan twee maanden na de uiterste datum voor de indiening van de projecten.Art. 35. Voor elk 
project wordt een ontvangstbericht verstuurd aan de promotor binnen de vijf kalenderdagen, met vermelding 
van de datum van ontvangst en de coördinaten van een contactpersoon.Art. 36. Na de uiterste 
datum voor de indiening van de projecten worden enkel de gegevens in overweging genomen die medegedeeld 
zijn als antwoord op een verzoek van de Administratie in het kader van de beoordelingsarbeid. Het verzoek 
van de Administratie mag enkel betrekking hebben op bijkomende inlichtingen die niet er niet toe leiden 
dat onregelmatigheden van het project, zoals aanvankelijk ingediend, verholpen worden.Art. 
37. De Administratie neemt deel aan het beoordelingsproces door advies uit te brengen op de projecten 
die zijn ingediend in het kader van de oproepen tot het indienen van projecten.De Administratie 
beoordeelt de projecten volgens de criteria vastgesteld in de oproep tot het indienen van projecten, 
eventueel met de hulp van andere departementen van de Waalse Overheidsdienst. Alleen het advies van de 
Administratie wordt aan de jury doorgegeven.De Administratie kan een beroep doen op onafhankelijke, 
eventueel internationale deskundigen, om het bij diens taak te helpen.De Administratie deelt 
haar mening aan de jury mee in verband met de vraag of een project in aanmerking komt, alsook alle gegevens 
in verband met de beoordeling van de projecten in hun geheel.Wanneer de jury de mening van 
de Administratie kent over de in aanmerking komende projecten, vergadert hij voor de beoordeling en de 
rangschikking van de projecten.Art. 38. Binnen twee weken volgend op de ontvangst van het voorstel 
van de jury over de rangschikking van de projecten neemt de Minister de beslissing betreffende de financiering 
van de projecten.Art. 39. Wanneer de Minister zijn beslissing heeft genomen, geeft de Administratie 
binnen een termijn van één week kennis daarvan aan elke promotor.De betrokken promotoren kunnen 
bij de Administratie inzicht krijgen in de informatie over de motieven voor de weigering van de niet 
in aanmerking genomen projecten.Art. 40. Voor de projecten waarvoor een gunstige beslissing 
is genomen, stelt de Administratie een ontwerp-overeenkomst op die de betrekkingen regelt tussen het 
Gewest en de promotor overeenkomstig de beslissing getroffen door de Minister. Deze overeenkomst moet 
ondertekend worden door de promotoren binnen het door de Minister vastgestelde tijdsbestek.De 
overeenkomst heeft met name betrekking op volgende gegevens:1°  de nadere regels voor de terugbetaling 
van de terugvorderbare voorschotten;2°  de omschrijving van het project ingediend door de promotor;3° 
 het werkschema en het tijdschema voor de uitvoering van het project;4°  het budget toegewezen 
aan het project;5°  de toelaatbare uitgaven;6°  de verplichtingen in verband met 
de geheimhouding en de vertrouwelijkheid;7°  de nadere regels voor de uitbetaling van de tegemoetkomingen, 
meer bepaald de periodiciteit ervan;8°  de gegevens in verband met de intellectuele eigendom 
en de benutting van de resultaten van het project;9°  de nadere regels voor de bekendmaking 
van de tegemoetkoming;10°  de nadere regels voor de controle van de clausules van de overeenkomst 
en van de wetgeving over de overheidsopdrachten.Afdeling 2. - Tegemoetkomingsaanvragen onderworpen 
aan de wetenschappelijke, technische, economische, financiële beoordeling en beoordeling van duurzame 
ontwikkeling buiten de oproepen tot het indienen van projectenArt. 41. De promotor die een 
subsidie of een terugvorderbaar voorschot wenst te krijgen dient een project in bij de Administratie. 
Voor de aanvraag die wordt ingediend wordt er een ontvangstbericht aan de promotor gericht binnen de 
vijf kalenderdagen, waarbij melding wordt gemaakt van de ontvangstdatum alsmede van de naam van het personeelslid 
dat het project behandelt. De werktaal is het Frans of, in voorkomend geval, het Duits.Art. 
42. Wanneer de Administratie niet over alle gegevens beschikt die nodig zijn voor de beoordeling van 
het project, worden de bijkomende gegevens bij de promotor opgevraagd binnen de maand na indiening van 
het project.Als de promotor geen gevolg geeft aan dat verzoek binnen de maand na de ontvangst 
ervan, wordt hij geacht het project te hebben ingetrokken. In dat geval deelt de Administratie de promotor 
mee dat het dossier gesloten is. Laatstgenoemde beschikt over een termijn van twee weken om een beroep 
in te dienen bij de Minister en te vragen dat het dossier heropend wordt.Elk verzoek om bijkomende 
inlichtingen leidt een nieuwe termijn in van dertig kalenderdagen. In ieder geval mag de totale termijn 
van de ontvangstbevestiging van het project en de datum waarop de Administratie over alle bestanddelen 
beschikt die noodzakelijk zijn voor de evaluatie van het project, niet meer dan twee maanden bedragen.Hij 
mag de Administratie berichten dat hij om een verlenging voor de indiening van het dossier verzoekt. 
Het verzoek mag de in lid 3 bedoelde termijn niet met meer dan vier maanden verlengen.Art. 
43. Binnen twee weken na de datum waarop ze over alle bestanddelen beschikt die noodzakelijk zijn voor 
de evaluatie van het project, stelt de Administratie een met redenen omkleed voorstel voor de toekenning 
of weigering van de gevraagde steun op, waarin met name de beoordeling van het project aan de hand van 
de algemene en specifieke criteria wordt vermeld.Art. 44. Voor elk project waarvoor het tegemoetkomingsbedrag 
minder is dan 150.000 euro, richt de Administratie het met redenen omklede voorstel aan de Minister.Voor 
elk project waarvoor het tegemoetkomingsbedrag gelijk is aan of groter is dan 150.000 euro, wordt het 
met redenen omklede voorstel door een college onderzocht voordat het naar de Minister wordt gestuurd.Het 
college bestaat uit minstens twee leden van de Administratie en één vertegenwoordiger van de Minister. 
Het college past zo nodig het voorstel voor een met redenen omklede beslissing aan en zendt het toe aan 
de Minister.Binnen twee weken na ontvangst van het voorstel legt de Minister een principiële 
beslissing voor aan de Administratie, die de promotor daarvan op de hoogte stelt. Binnen twee weken na 
ontvangst van de principiële beslissing van de Minister kan de promotor de Administratie een uiteenzetting 
van de redenen van het verzoek tot heropening van het dossier toesturen.De Administratie stelt 
een aanvullende nota op en stuurt deze, samen met de uiteenzetting van de promotor, door naar de Minister, 
die kan besluiten zijn beslissing te herzien in het licht van de nieuwe elementen die in het dossier 
zijn opgenomen.Art. 45. Indien de Minister beslist om een tegemoetkoming toe te kennen, stelt 
de Administratie een ontwerp-overeenkomst op waarbij de betrekkingen tussen de Administratie en de promotor 
geregeld worden met inachtneming van het decreet en dit besluit.De overeenkomst heeft met name 
betrekking op volgende gegevens:1°  de nadere regels voor de terugbetaling van de terugvorderbare 
voorschotten;2°  de omschrijving van het project ingediend door de promotor;3°  het 
werkschema en het tijdschema voor de uitvoering van het project;4°  het budget toegewezen aan 
het project;5°  de toelaatbare uitgaven;6°  de verplichtingen in verband met de geheimhouding 
en de vertrouwelijkheid;7°  de nadere regels voor de uitbetaling van de tegemoetkomingen, meer 
bepaald de periodiciteit ervan;8°  de gegevens in verband met de intellectuele eigendom en 
de benutting van de resultaten van het project;9°  de nadere regels voor de bekendmaking van 
de tegemoetkoming;10°  de nadere regels voor de controle van de clausules van de overeenkomst 
en van de wetgeving over de overheidsopdrachten.Art. 46. Binnen een termijn van dertig kalenderdagen 
na de datum van de beslissing van de Minister om een tegemoetkoming te verlenen, zendt de Administratie 
de promotor de met redenen omklede beslissing en, in voorkomend geval, de in artikel 45 bedoelde ontwerp-overeenkomst 
toe.De betrokken promotoren kunnen bij de Administratie inzicht krijgen in de informatie over 
de motieven voor de weigering van de niet in aanmerking genomen projecten.HOOFDSTUK VI. - Subsidie 
en terugvorderbaar voorschotAfdeling 1. - Gemeenschappelijke bepalingen voor de subsidies en 
de terugvorderbare voorschottenArt. 47. Bij besluit van de Minister of, in voorkomend geval, 
de Regering, worden meer bepaald het doel, het bedrag en de begunstigde van de subsidie of het terugvorderbaar 
voorschot bepaald.Art. 48. De promotor overhandigt de Administratie:1°  tijdens de 
uitvoering van de activiteit die onder de tegemoetkoming valt:a) activiteitenverslagen, samen 
met het overzicht van de uitgaven met betrekking tot de periode waarop ze slaan;b) wetenschappelijke 
en technische verslagen;2°  verslagen over de benutting van de activiteit die onder de tegemoetkoming 
valt;3°  verslagen over het gebruik van de resultaten van de activiteit die onder de tegemoetkoming 
valt;4°  verslagen over de indicatoren zoals bedoeld in het besluit van de Waalse Regering 
van 30 april 2009 genomen ter uitvoering van artikel 123 van het decreet van 3 juli 2008 betreffende 
de steun voor onderzoek, ontwikkeling en innovatie in Wallonië;5°  evaluatieverslagen op de 
overeengekomen vervaldata.Art. 49. De vorm, de inhoud en de frequentie van de verslagen waarvan 
sprake in artikel 48 worden vastgelegd in het besluit bedoeld in artikel 47.Elk van die verslagen 
moet de Administratie bereiken binnen de dertig kalenderdagen na de periode waarop ze betrekking hebben.Art. 
50. De promotor licht de Administratie schriftelijk en binnen een termijn van minder dan dertig dagen 
in over iedere:1°  wijziging in zijn statuten;2°  wijziging van zijn aandeelhoudersstructuur 
waarbij meer dan één vijfde van zijn kapitaal betrokken is;3°  verrichting die een significante 
impact heeft ofwel op zijn kapitaal, ofwel op de aard van zijn activiteiten, ofwel op de plaats waar 
deze uitgevoerd worden.Afdeling 2. - Specifieke bepalingen voor de terugvorderbare voorschottenArt. 
51. Elke overeenkomst bevat een omstandig scenario voor een succesvolle afloop die overeenstemt met het 
commercieel welslagen van het project, meer bepaald inzake omzet, verkoopsvolume, marktaandelen en, in 
voorkomend geval, inschakeling in de netwerken.Wordt de verwachte succesvolle afronding van 
het project overtroffen, dan mag de terugbetaling van het terugvorderbaar voorschot, intresten meegerekend, 
tweemaal het nominale bedrag niet overstijgen.Art. 52. De aan de terugbetalingen toegepaste 
rentevoet is de Euribor op één jaar of de IBOR-rente op één jaar die in België toepasselijk is en die 
bedoeld is in de Mededeling van de Commissie over de herziening van de methode waarmee de referentie- 
en disconteringspercentages (2008/C 14/02) worden vastgesteld indien bedoelde rente hoger is, verhoogd 
met 100 basispunten. Het betreft het cijfer dat geldt de eerste dag van de maand van het toekenningsbesluit.Afdeling 
3. - Terugbetaling van de subsidie of het terugvorderbare voorschotArt. 53. De promotor betaalt 
het Waalse Gewest op verzoek van de Administratie het verschil terug tussen de uitbetaalde bedragen en 
de bedragen die door de Administratie zijn aanvaard na controle van de verantwoording van de uitgaven:1° 
 bij opschorting of intrekking van de subsidie of het terugbetaalbaar voorschot;2°  bij afzien 
van de subsidie of het terugvorderbaar voorschot;3°  wanneer de activiteiten die onder de tegemoetkoming 
vallen, beëindigd worden.Art. 54. Op verzoek van de Administratie betaalt de promotor het Waalse 
Gewest het verschil geheel of gedeeltelijk terug tussen de uitbetaalde bedragen en de bedragen die door 
de Administratie zijn aanvaard na controle van de verantwoording van de uitgaven wanneer dat verschil 
het deel van de subsidie of het terugbetaalbaar voorschot te boven gaat in de toelaatbare uitgaven bepaald 
voor de drie eerstvolgende maanden.Art. 55. Bij opschorting van de subsidie of het terugvorderbare 
voorschot krachtens artikel 56, 3°  en 4°,  of bij intrekking van de subsidie of het terugvorderbaar 
voorschot worden enkel de uitgaven in overweging genomen die betrekking hebben op de periode die voorafgaat 
aan de ontvangst, door de promotor, van de kennisgeving van de opschorting of van de intrekking die niet 
voorafgegaan wordt door een opschorting.Als de promotor afziet van de subsidie of het terugvorderbaar 
voorschot worden enkel de uitgaven in overweging genomen die betrekking hebben op de periode die voorafgaat 
aan het tijdstip waarop de promotor meedeelt dat hij ervan afziet.Afdeling 4. - Opschorting 
en intrekking van de subsidie of het terugbetaalbaar voorschotArt. 56. De Minister kan de uitbetaling 
van de subsidie of het terugvorderbaar voorschot opschorten:1°  bij niet-inachtneming van artikel 
49, lid 2;2°  bij niet-inachtneming van artikel 50;3°  wanneer de promotor in een 
faillissements- of concordaatsprocedure verwikkeld is, al dan niet vrijwillig in vereffening wordt gesteld 
dan wel ontbonden wordt;4°  wanneer de slechte geldtoestand van de promotor de zorgvuldige 
uitvoering van het project of de perspectieven voor de benutting van de resultaten van het project door 
de promotor in gevaar brengt;5°  bij een negatieve evaluatie ten gevolge van de verslagen ingediend 
krachtens artikel 48, 5°.Art. 57. De Minister kan de promotor het voordeel van de subsidie 
of het terugvorderbaar voorschot ontzeggen:1°  in de gevallen bedoeld in artikel 56, 3°,  4° 
 en 5° ;2°  als redelijkerwijs blijkt dat de doelstellingen, zoals beoordeeld op het tijdstip 
van de behandeling van het project, wegens aanzienlijke wijzigingen in de economische en technische context 
niet meer in het bereik van de promotor liggen.In alle gevallen van intrekking bedoeld in lid 
1 beëindigt het Waalse Gewest de uitbetaling van de subsidie of het terugvorderbaar voorschot.Art. 
58. De Administratie kan de promotor het voordeel van de subsidie of het terugvorderbaar voorschot ontzeggen 
wanneer de promotor meer dan vijfenveertig werkdagen lang geen gevolg gegeven heeft aan een ingebrekestelling 
om één van zijn verplichtingen uit te voeren waarvan de Administratie hem bij ter post aangetekend schrijven 
kennis heeft gegeven.In dat geval:1°  beëindigt het Waalse Gewest de uitbetaling 
van de subsidie of het terugvorderbaar voorschot;2°  wordt de promotor die een subsidie geniet 
ertoe gehouden het Waalse Gewest de gezamenlijke als subsidie betaalde bedragen terug te betalen na aftrek 
van de reeds terugbetaalde sommen;3°  wordt de promotor die een terugvorderbaar voorschot geniet 
ertoe gehouden het Waalse Gewest de gezamenlijke als subsidie betaalde bedragen terug te betalen na aftrek 
van de reeds terugbetaalde sommen.Afdeling 5. - Afzien van de subsidie of het terugvorderbaar 
voorschotArt. 59. De promotor mag van de subsidie of het terugvorderbaar voorschot afzien tijdens 
de activiteiten die onder de tegemoetkoming vallen voor zover de clausules in verband met de subsidie 
of het terugvorderbaar voorschot die hem aan het Waalse Gewest binden, dat toelaten.HOOFDSTUK 
VII. - Het "Fonds de la recherche, du développement et de l'innovation" (Fonds voor onderzoek, ontwikkeling 
en innovatie)Art. 60. Het "Fonds de la recherche, du développement et de l'innovation" (Fonds 
voor onderzoek, ontwikkeling en innovatie) opgericht bij het decreet van 3 juli 2008 betreffende de steun 
voor onderzoek, ontwikkeling en innovatie in Wallonië wordt gefinancierd:1°  met de terugbetalingen 
van de terugvorderbare voorschotten beoogd bij dit besluit, behoudens de terugvorderbare voorschotten 
toegekend ten laste van de begrotingskredieten voor energiebeleid;2°  met alle andere sommen 
die aan het Waalse Gewest gestort worden krachtens dit besluit.HOOFDSTUK VIII. - GeheimhoudingArt. 
61. Elk document of elke informatie die een entiteit aan de Regering mededeelt om een in aanmerking te 
komen voor een tegemoetkoming beoogd bij dit besluit is geheim in de zin van artikel 6, § 2, 2°, 
 van het decreet van 30 maart 1995 betreffende de openbaarheid van bestuur voor zover de entiteit aangeeft 
dat het document of de informatie dat kenmerk vertoont.Art. 62. Elk document of elke informatie 
die een entiteit aan de Regering mededeelt krachtens haar verplichtingen van een gerechtigde die in aanmerking 
komt voor een tegemoetkoming beoogd bij dit besluit is geheim in de zin van artikel 6, § 2, 2°, 
 van het decreet van 30 maart 1995 betreffende de openbaarheid van bestuur voor zover de entiteit aangeeft 
dat het document of de informatie dat kenmerk vertoont.HOOFDSTUK IX. - SlotbepalingenArt. 
63. De termijnen bedoeld bij dit besluit worden jaarlijks opgeschort tussen 16 juli en 15 augustus 2020.Wanneer 
een termijn bedoeld in dit besluit verstrijkt op een zaterdag, een zondag of een wettelijke feestdag, 
wordt hij verlengd tot de eerstvolgende dag die geen zaterdag, zondag of wettelijke feestdag is.Art. 
64. Dit besluit treedt in werking op 1 februari 2020 en eindigt op 31 december 2020.Art. 65. 
De Minister van Onderzoek en Innovatie is belast met de uitvoering van dit besluit.Namen, 29 
april 2020.De Minister-President,E. DI RUPODe Minister van Economie, Buitenlandse 
Handel, Onderzoek, Innovatie, Digitale Technologieën, Ruimtelijke Ordening, Landbouw, het "IFAPME", en 
de Vaardigheidscentra,W. BORSUS