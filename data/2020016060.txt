Publicatie : 2020-11-17Numac : 2020016060
WAALSE OVERHEIDSDIENST
 12 NOVEMBER 2020. - Besluit van de Waalse Regering betreffende de toekenning van een financiële tegemoetkoming in het kader van de crisis in verband met het coronavirus COVID-19 
De Waalse Regering,Gelet 
op het decreet van 11 maart 2004 betreffende de gewestelijke incentives ten gunste van kleine en middelgrote 
ondernemingen, inzonderheid op de artikelen 10 en 19;Gelet op het verslag van 23 september 
2020 opgesteld overeenkomstig artikel 3, 2°,  van het decreet van 11 april 2014 houdende uitvoering van 
de resoluties van de Vrouwenconferentie van de Verenigde Naties die in september 1995 in Peking heeft 
plaatsgehad en tot integratie van de genderdimensie in het geheel van de gewestelijke beleidslijnen;Gelet 
op het advies van de Inspecteur van Financiën, gegeven op 28 oktober 2020;Gelet op de instemming 
van de Minister van Begroting, gegeven op 29 oktober 2020;Gelet op advies 68.211/2 van de Raad 
van State, gegeven op 4 november 2020, overeenkomstig artikel 84, § 1, eerste lid, 3°,  van de 
wetten op de Raad van State, gecoördineerd op 12 januari 1973;Gelet op de dringende noodzakelijkheid;Gelet 
op het ministerieel besluit van 18 oktober 2020 houdende dringende maatregelen om de verspreiding van 
het coronavirus COVID-19 te beperken, gewijzigd bij het ministerieel besluit van 23 oktober 2020 en opgeheven 
bij het ministerieel besluit van 28 oktober 2020;Gelet op het ministerieel besluit van 28 oktober 
2020 houdende dringende maatregelen om de verspreiding van het coronavirus COVID-19 te beperken, gewijzigd 
bij het ministerieel besluit van 1 november 2020;Overwegende dat het dringend is om dit ontwerp 
aan te nemen gezien de uitzonderlijke crisissituatie die nog steeds bestaat, namelijk de gevolgen van 
de gezondheidscrisis COVID-19 voor veel ondernemingen die ernstige economische schade lijden;Overwegende 
dat het noodzakelijk is om dringend steunmaatregelen te voorzien voor de getroffen ondernemingen, ten 
einde de economische schade te beperken;Overwegende dat de onder dit besluit vallende ondernemingen 
hun omzet fors zien dalen, of zelfs helemaal verdwijnen, en dat hierdoor het inkomen van de ondernemers 
en van hun werknemers in het gedrang komt;Overwegende dat deze steun onder meer tot doel heeft 
om een golf van faillissementen te voorkomen onder de ondernemingen die prangende liquiditeitsproblemen 
ondervinden ten gevolge van de crisis;Overwegende dat wanbetalingen ten gevolge van liquiditeitsproblemen 
een domino-effect in de economie zouden kunnen veroorzaken, hetgeen ten alle koste voorkomen moet worden;Overwegende 
dat deze problemen en effecten op zeer korte termijn voelbaar zullen zijn en dat het dus niet verantwoord 
is om enige vertraging op te lopen in het uitvoeren van de steunmaatregel;Overwegende dat de 
steun daarom zo snel mogelijk uitgekeerd moet kunnen worden;Gelet op de sectoren en subsectoren 
die nog steeds aanzienlijke gevolgen ondervinden van de reisbeperking;Gelet op de sectoren 
en subsectoren die nog steeds aanzienlijke gevolgen ondervinden van de beperking van het Overlegcomité 
voor wat betreft de beperking van het maximumaantal personen dat deel mag nemen aan bepaalde samenkomsten;Gelet 
op de sectoren en subsectoren die nog steeds aanzienlijke gevolgen ondervinden van de beperking van het 
Overlegcomité voor wat betreft de massa-evenementen;Overwegende dat er dan ook reden is om 
maatregelen op deze gebieden te treffen;Op de voordracht van de Minister van Economie;Na 
beraadslaging,Besluit :Artikel 1. Voor de toepassing van dit besluit wordt verstaan 
onder:1°  decreet: het decreet van 11 maart 2004 betreffende de gewestelijke incentives ten 
gunste van kleine en middelgrote ondernemingen;2°  Minister: de Minister van Economie;3° 
 onderneming: de zeer kleine, kleine of middelgrote onderneming bedoeld in artikel 3, §§ 
3 en 5, van het decreet, evenals de natuurlijke persoon die een activiteit in hoofdberoep uitoefent en 
die, rekening houdend met zijn beroepsinkomsten, sociale bijdragen dient te betalen;4°  NACE-BEL-code: 
de activiteitennomenclatuur uitgewerkt door het Nationaal Instituut voor de Statistiek (NACE-BEL 2008) 
in ééngemaakt Europees verband, opgelegd bij Verordening (EEG) nr. 3037/90 van 9 oktober 1990 van de 
Raad betreffende de statistieke nomenclatuur van de economische activiteiten in de Europese Gemeenschap, 
gewijzigd bij Verordening (EEG) nr. 761/93 van de Commissie van 24 maart 1993, bij Verordening (EG) nr. 
29/2002 van 19 december 2001, bij Verordening (EG) nr. 1882/2003 van het Europese Parlement en van de 
Raad van 29 september 2003 en bij Verordening (EG) nr. 1893/2006 van het Europese Parlement en van de 
Raad van 20 december 2006;5°  Administratie: de Waalse Overheidsdienst Economie, Tewerkstelling 
en Onderzoek;6°  webplatform: de webtoepassing bedoeld in artikel 1, §  1, eerste lid, 
6°,  van het decreet van 21 december 2016 houdende de toekenning van steun via een in het Waalse Gewest 
geïntegreerd steunportfolio aan projectontwikkelaars en kleine en middelgrote ondernemingen, ter vergoeding 
van de diensten ter bevordering van het ondernemerschap of de groei, en strekkende de oprichting van 
een databank van authentieke bronnen die verbonden is met die geïntegreerde portefeuille, die toegankelijk 
is op https://indemnitecovid.wallonie.be ;7°  het personeelsbestand: het gemiddeld aantal werknemers, 
in 2019 tewerkgesteld via een arbeidsovereenkomst in de gezamenlijke bedrijfszetels van de onderneming 
die overeenstemmen met de arbeidseenheden (JAE), berekend op grond van de multifunctionele aangiften 
bij de Kruispuntbank van de Sociale Zekerheid voor de vier kwartalen van 2019.Art. 2. De financiële 
tegemoetkoming wordt toegekend overeenkomstig Verordening (EU) nr. 1407/2013 van de Commissie van 18 
december 2013 betreffende de toepassing van de artikelen 107 en 108 van het Verdrag betreffende de werking 
van de Europese Unie op de-minimissteun, hierna Verordening 1407/2013 genoemd.Art. 3. De Minister 
kent volgens de door hem bepaalde nadere regels een financiële tegemoetkoming toe aan de onderneming:1° 
 die vóór 1 juli 2020 in het Waalse Gewest eigenaar was van een vestigingseenheid als bedoeld in artikel 
I.2., 16°,  van Boek I van het Wetboek van economisch recht;2°  waarvan de omzet van het derde 
kwartaal 2020 lager dan of gelijk was aan 40% van de omzet van het derde kwartaal 2019;3°  
waarvan de activiteit ressorteert onder de NACE BEL codes vermeld onder één van de sectoren of deelsectoren 
bedoeld in hiernavolgende afdelingen en subklassen:47.8 van de NACE-BEL-code;49.310 
van de NACE-BEL-code;49.320 van de NACE-BEL-code;49.390 van de NACE-BEL-code;56.210 
van de NACE-BEL-code;56.302 van de NACE-BEL-code;59.140 van de NACE-BEL-code.74.109 
van de NACE-BEL-code;74.201 van de NACE-BEL-code;74.209 van de NACE-BEL-code;77.293 
tot 77.294 van de NACE-BEL-code;77.296 van de NACE-BEL-code;77.392 van de NACE-BEL-code;79.110 
tot 79.120 van de NACE-BEL-code;79.901 van de NACE-BEL-code;79.909 van de NACE-BEL-code;82.300 
van de NACE-BEL-code;90.011 tot 90.012 van de NACE-BEL-code;90.021 tot 90.023 van 
de NACE-BEL-code;90.029 van de NACE-BEL-code;90.031 tot 90.032 van de NACE-BEL-code;90.041 
tot 90.042 van de NACE-BEL-code;93.211 van de NACE-BEL-code;93.299 van de NACE-BEL-code.Het 
derde kwartaal bedoeld onder lid 1, 2°,  omvat de maanden juli, augustus en september van het betrokken 
jaar.De in het eerste lid bedoelde financiële tegemoetkoming kan slechts eenmaal per onderneming 
ingeschreven in de Kruispuntbank van Ondernemingen worden toegekend, overeenkomstig boek III, Titel 2, 
hoofdstuk 1, van het Wetboek van Economisch recht.De Minister kan sectoren of deelsectoren 
als bedoeld onder lid 1, 3°,  toevoegen in zoverre zij een verbod of beperking kregen opgelegd krachtens 
een federale of gewestelijke maatregel ter naleving van de social distancing daar zij nauwe individuele 
contacten inhouden of een te groot aantal personen samenbrengen.Uitgesloten van de financiële 
tegemoetkoming als bedoeld in lid 1 wordt de onderneming die een premie kreeg, toegekend door een ander 
deelgebied in het kader van de COVID-19-crisis of die een specifieke tegemoetkoming kreeg overeenkomstig 
het besluit van de Waalse Regering van 12 november 2020 betreffende de toekenning van een specifieke 
toekenning ten gunste van de inrichtingen die per beslissing zijn gesloten in het kader van de crisis 
in verband met het coronavirus COVID-19.Art. 4. Het bedrag van de financiële tegemoetkoming, 
volgens de nadere regels bepaald door de Minister, stemt overeen met 30% van de omzet bereikt in het 
derde kwartaal van 2019.De financiële tegemoetkoming bedoeld in het eerste lid bedraagt 3.000 
euro en is beperkt als volgt:1°  5.000 euro als het personeelsbestand 0 bedraagt;2° 
 10.000 euro als het personeelsbestand hoger is dan 0 en lager is dan 10;3°  20.000 euro als 
het personeelsbestand gelijk is aan of hoger is dan 10 en lager dan 50;4°  40.000 euro als 
het personeelsbestand gelijk is aan of hoger is dan en lager dan 50.In afwijking van artikel 
3, lid 1, 2°,  en van lid 1, krijgt een onderneming, wanneer deze opgericht is tussen 1 juli 2019 en 
30 juni 2020, een forfaitaire financiële vergoeding van 3.000 euro. Deze vergoeding wordt evenwel vervangen 
door de financiële vergoeding bedoeld in lid 1 wanneer deze hoger is dan het forfaitaire minimumbedrag 
van 3.000 euro.Art. 5. De onderneming dient haar aanvraag voor een financiële tegemoetkoming 
via het webplatform bij de Administratie in, van 16 november 2020 tot en met 15 december 2020.Bij 
het indienen van het dossier op het webplatform moet de onderneming met name de volgende informatie verstrekken 
:1°  haar nummer van de Kruispuntbank van Ondernemingen;2°  de NACE BEL code voor 
de activiteit waarvoor de onderneming de financiële tegemoetkoming aanvraagt;3°  een verklaring 
op erewoord die op het webplatform ingevuld moet worden;4°  het rekeningnummer van de onderneming.De 
onderneming verklaart met name via de in het tweede lid, 3°,  bedoelde verklaring op erewoord dat zij 
de plafonds zoals bepaald in Verordening 1407/2013 niet overschrijdt, namelijk 200.000 euro over de laatste 
drie belastingjaren en dat zij valt onder een activiteit vermeld in één van de NACE BEL codes bedoeld 
in artikel 3, lid 1, 3°. Het bedrag van de financiële tegemoetkoming wordt door de Administratie 
overeenkomstig artikel 4 berekend op grond van de gegevens die haar zijn medegedeeld via de authentieke 
bronnen of door de onderneming in het geval dat deze onder een bijzonder stelsel van de belasting op 
de toegevoegde waarde valt.De Administratie kan eveneens gebruik maken van de databanken die 
authentieke bronnen vormen om alle gegevens te verkrijgen die nodig zijn voor het onderzoek van het dossier.Art. 
6. De beslissing over de ontvankelijkheid, de betaling, de controle en invordering van de compensatievergoedingen 
wordt genomen door elk personeelslid van niveau A zoals omschreven in het besluit van de Waalse Regering 
van 18 december 2003 houdende de Waalse Ambtenarencode, aangewezen door de directrice-generaal van de 
Administratie.Art. 7. De Administratie gaat na, of de aanvraag voor een financiële tegemoetkoming 
ontvankelijk is.Wanneer het dossier niet ontvankelijk is, schort de Administratie de aanvraag 
voor een financiële tegemoetkoming op en stelt zij de onderneming daarvan in kennis, die haar aanvraag 
kan vervolledigen en laten onderwerpen aan een nieuw onderzoek naar de ontvankelijkheid.Als 
het dossier niet wordt aangevuld en onderworpen aan een nieuw ontvankelijkheidsonderzoek binnen een termijn 
van één maand te rekenen van de datum van opschorting, dan wordt de steunaanvraag definitief vernietigd.Indien 
de aanvraag aan de gestelde voorwaarden voldoet, wordt de onderneming er elektronisch van in kennis gesteld 
dat de financiële tegemoetkoming wordt toegekend.Art. 8. Dit besluit treedt in werking de dag 
waarop het in het Belgisch Staatsblad bekendgemaakt wordt.Art. 9. De Minister van Economie 
is belast met de uitvoering van dit besluit.Namen, 12 november 2020.Voor de Regering:De 
Minister-President,E. DI RUPODe Minister van Economie, Buitenlandse Handel, Onderzoek, 
Innovatie, Digitale Technologieën,Ruimtelijke Ordening, Landbouw, het "IFAPME", en de Vaardigheidscentra,W. 
BORSUS