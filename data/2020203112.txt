Publicatie : 2020-07-27Numac : 2020203112
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 15 JULI 2020. - Wet tot wijziging van de wet van 4 mei 2020 tot regeling van de opschorting van de procedure sociale verkiezingen van het jaar 2020 ingevolge de coronavirus COVID-19-pandemie om de termijn tot het afsluiten van een akkoord om elektronisch te stemmen bij de sociale verkiezingen 2020 te verlengen 
FILIP, 
Koning der Belgen, Aan allen die nu zijn en hierna wezen zullen, Onze Groet.De Kamer 
van volksvertegenwoordigers heeft aangenomen en Wij bekrachtigen, hetgeen volgt : Artikel 1. 
Deze wet regelt een aangelegenheid als bedoeld in artikel 74 van de Grondwet. Art. 2. In hoofdstuk 
3 van de wet van 4 mei 2020 tot regeling van de opschorting van de procedure sociale verkiezingen van 
het jaar 2020 ingevolge de coronavirus COVID-19-pandemie wordt een artikel 15/1 ingevoegd, luidende: 
"Art. 15/1. § 1. In afwijking op artikel 71 en 74 van de wet van 4 december 2007, kan 
er, na de herneming van de procedure als bedoeld in artikel 6, alsnog een beslissing worden genomen om 
over te gaan tot elektronisch stemmen, al dan niet vanaf de gebruikelijke werkpost, onder de hierna bepaalde 
voorwaarden. Behoudens de bepalingen en afwijkingen bepaald bij dit artikel, blijven de bepalingen van 
hoofdstuk III, afdeling V, van de wet van 4 december 2007 met betrekking tot het elektronisch stemmen 
onverkort gelden. § 2. In afwijking op artikel 14, eerste lid, 9°, 71 en 74, vierde 
lid, van de wet van 4 december 2007, kan de beslissing om over te gaan tot elektronisch stemmen, al dan 
niet vanaf de gebruikelijke werkpost, alsnog worden genomen tot uiterlijk vierendertig dagen voor de 
overeenkomstig artikel 6 bepaalde uitgestelde verkiezingsdatum. § 3. In afwijking op 
artikel 71 en 74, eerste en derde lid, van de wet van 4 december 2007, wordt de bij § 2 bedoelde 
beslissing genomen op basis van een akkoord tussen de werkgever en alle vertegenwoordigers van de representatieve 
werknemersorganisaties en van de representatieve organisaties van kaderleden die kandidaten hebben voorgedragen 
voor de betrokken categorie van werknemers.Van deze beslissing wordt onmiddellijk kennis gegeven 
via aanplakking van een bericht tot rechtzetting van de inlichting, bedoeld bij artikel 14, eerste lid, 
9°, van de wet van 4 december 2007, binnen het bericht dat de datum van de verkiezingen aankondigt, op 
dezelfde plaatsen als waar dit laatste bericht werd aangeplakt. Deze aanplakking kan worden vervangen 
door het ter beschikking stellen van een elektronisch document, voor zover alle werknemers hiertoe toegang 
hebben tijdens hun normale werkuren. Terzelfdertijd wordt dit bericht tot rechtzetting meegedeeld aan 
de organisaties bedoeld in artikel 4, 6°, van de wet van 4 december 2007, en, in geval de procedure gericht 
is op de oprichting van een raad, aan de organisatie bedoeld in artikel 4, 5°, van dezelfde wet, hetzij 
op elektronische wijze via de webapplicatie die precies daartoe werd voorzien op de website van de FOD 
Werkgelegenheid, Arbeid en Sociaal Overleg, hetzij via verzending met de post aan de zetel van deze organisaties.". 
Art. 3. In artikel 8 van de wet van 4 mei 2020 tot regeling van de opschorting van de procedure 
sociale verkiezingen van het jaar 2020 ingevolge de coronavirus COVID-19-pandemie worden de woorden "in 
artikel 10" vervangen door de woorden "in artikelen 10 en 15/1".Art. 4. Deze wet treedt in 
werking op 23 september 2020.Kondigen deze wet af, bevelen dat zij met 's Lands zegel zal worden 
bekleed en door het Belgisch Staatsblad zal worden bekendgemaakt.Gegeven te Brussel, 15 juli 
2020.FILIPVan Koningswege : De Minister van Werk,N. MUYLLEMet 
's Lands zegel gezegeld :De Minister van Justitie,K. GEENS_______Nota(1) 
Kamer van volksvertegenwoordigers (www.dekamer.be): Stukken: Doc 55 1404/ (2019/2020): 001: 
Wetsvoorstel van de dames Farih et Lanjri.002: Zaak zonder verslag.003: Tekst aangenomen 
door de commissie voor sociale zaken, werk en pensioenen.004: Tekst aangenomen door de plenaire 
vergadering en aan de Koning ter bekrachtiging voorgelegd.Integraal verslag: 9 juli 2020