Publicatie : 2020-04-24Numac : 2020030729
FEDERALE OVERHEIDSDIENST FINANCIEN
 19 APRIL 2020. - Bijzondere-machtenbesluit nr. 7 houdende bijkomende steunmaatregelen inzake vennootschapsbelasting, rechtspersonenbelasting, belasting niet-inwoners, personenbelasting, belasting over de toegevoegde waarde, bedrijfsvoorheffing, registratierechten en retributies 
VERSLAG AAN DE KONINGSire,De 
gezondheidscrisis te wijten aan het nieuwe coronavirus waarmee de ganse wereld wordt geconfronteerd en 
de maatregelen die door de overheid van het land ter indamming van het virus werden getroffen veroorzaken 
nu reeds een economische crisis die zowel de bedrijven als de ganse bevolking treffen. De economische 
crisis zal zeker nog enige tijd verergeren en de leefbaarheid van een aantal ondernemingen in het gedrang 
brengen.Teneinde de gezondheidscrisis en de ermee gepaard gaande economische crisis te bestrijden 
werd de wet van 27 maart 2020 die machtiging verleent aan de Koning om maatregelen te nemen in de strijd 
tegen de verspreiding van het coronavirus COVID-19 (II) door het Parlement aangenomen.De bijzondere 
machten die de Koning heeft gekregen (zie in het bijzonder art. 2 en 5, § 1, 3°,  4°  en 6° ), 
zijn, in fiscale materies, beperkt. Aldus, "De verplichtingen met betrekking tot de betaling en terugbetaling 
van de belastingen, taksen en rechten, kunnen worden verschoven in de tijd, doch niet gewijzigd, vervangen 
of opgeheven. In geen geval kunnen de tarieven, de grondslag of de belastbare verrichtingen aangepast 
worden. De maatregelen die de Koning krachtens deze wet kan nemen beperken zich aldus tot de inning en 
de invordering." (Kamer, Doc 55 1104/001, p. 5, Artikelsgewijze toelichting, onder artikel 4).Ze 
zijn erop gericht de impact van de pandemie te wijten aan het coronavirus voor alle economische spelers 
zoveel mogelijk op te vangen.Om extra financiële ademruimte te creëren voor de bedrijven en 
ondernemers maar ook voor gezinnen, worden in dit besluit bijkomende steunmaatregelen genomen inzake 
vennootschapsbelasting, rechtspersonen-belasting, belasting niet-inwoners, personenbelasting, btw en 
bedrijfsvoorheffing.Dit besluit heeft tot voornamelijk doel:1°  het uitstel tot en 
met 30 april 2020 voor de indieningstermijn van de aangiften inzake vennootschapsbelasting, rechtspersonenbelasting, 
belasting niet-inwoners- vennootschappen, met een uiterste indieningsdatum tussen 16 maart 2020 en 30 
april 2020, alsook een automatisch uitstel van twee maanden voor de betalingstermijnen inzake personenbelasting, 
vennootschapsbelasting rechtspersonenbelasting, belasting niet-inwoners, en bedrijfsvoorheffing, zonder 
boetes of interesten te moeten betalen;2°  het uitstel van de data van indiening van de periodieke 
btw-aangifte, van de bijzondere btw-aangifte, van de jaarlijkse klantenlisting, van de opgave van de 
intracommunautaire handelingen, een automatisch uitstel van betaling van twee maanden voor de betaling 
van de btw, alsook een versnelde terugbetaling.De artikelen van dit besluit maken deel uit 
van de uitvoering van artikel 5, § 1, 3°  en 6°  van de wet van 27 maart 2020 die machtiging verleent 
aan de Koning om maatregelen te nemen in de strijd tegen de verspreiding van het coronavirus COVID-19 
(II).Het betreft meer in het bijzonder een wettelijke bekrachtiging van de dringende steunmaatregelen 
die eerder door de regering werden aangekondigd en op de website van de Federale Overheidsdienst Financiën 
werden gepubliceerd onder de titel "Coronavirus - bijkomende steunmaatregelen : vennootschapsbelasting, 
rechtspersonenbelasting, belasting niet-inwoners, personenbelasting, btw en bedrijfsvoorheffing" waardoor 
de rechtszekerheid voor belastingplichtigen die gebruik maken van uitstel van betaling wordt gewaarborgd. 
Het dringend karakter van de fiscale steunmaatregelen rechtvaardigt hun opname in dit besluit.Bovendien 
wordt in dit besluit de termijn voor de griffiers tot overlegging van vonnissen en arresten op de kantoren 
Rechtszekerheid van de Algemene Administratie van de Patrimoniumdocumentatie tijdelijk verlengd.Artikel 
1 van dit ontwerp heeft als enig doel de verplichtingen met betrekking tot de indiening van de aangifteformulieren 
inzake de vennootschapsbelasting, de rechtspersonenbelasting en de belasting van niet-inwoners-vennootschappen 
met een uiterste indieningsdatum tussen 16 maart 2020 en 30 april 2020, in de tijd te verschuiven.Artikel 
2 van het ontwerp bepaalt dat, wanneer rechtspersonen hun algemene vergadering uitstellen, in toepassing 
van de bepalingen van het koninklijk besluit nr. 4 van 9 april 2020 houdende diverse bepalingen inzake 
mede-eigendom en het vennootschaps- en verenigingsrecht in het kader van de strijd tegen de Covid-19 
pandemie, de in artikel 310 WIB92 bedoelde termijn van één maand niet van toepassing is wanneer deze 
algemene vergadering plaatsvindt op een datum op minder dan een maand van de uiterste indieningsdatum 
van de aangifte in de vennootschapsbelasting.Deze bepaling wordt genomen vanuit de bekommernis 
de uiterste indieningsdatum van de aangifte in de vennootschapsbelasting niet te verdagen teneinde de 
administratieve en procedurele termijnen niet nog meer te verkorten waardoor de goede werking van de 
diensten zou worden verstoord.Artikel 3 laat toe om de betalingstermijn voor de bedrijfsvoorheffing 
verbonden aan de maanden februari, maart en april 2020, of aan het eerste kwartaal 2020 voor de kwartaalaangevers 
met twee maanden te verlengen.De artikelen 4 en 5 voorzien een automatische verlenging van 
de betalingstermijn voor de inkomstenbelastingen voor aanslagjaar 2019 (de personenbelasting, de vennootschapsbelasting, 
de rechtspersonenbelasting en de belasting niet-inwoners) opgenomen in een kohier dat uitvoerbaar werd 
verklaard tussen 12 maart 2020 en 31 oktober 2020.Deze termijn werd zo bepaald om ook de inkohieringen 
met betrekking tot boekjaren te paard te vatten.Wanneer belastingschuldigen gebruik maken van 
deze bijkomende betalingstermijnen worden er noch nalatigheidsinteresten (art. 6), noch administratieve 
boetes (art. 8) toegepast tijdens de verlengingstermijn.Zo zal ook de indiening van de betrokken 
aangifteformulieren na de op het formulier vermelde datum geen aanleiding geven tot een belastingverhoging 
(artikel 7) of een administratieve boete (artikel 8), beide wegens laattijdige indiening, op voorwaarde 
dat ze uiterlijk 30 april 2020 zijn ingediend.Gelet op het eenmalig karakter ervan werden de 
verlengingen van de neerleggingstermijnen of de betalingstermijnen niet opgenomen in het Wetboek van 
de inkomstenbelastingen 1992 noch in de andere Wetboeken of in de normaal van toepassing zijnde wetgeving.Het 
spreekt voor zich dat de bepalingen met betrekking tot de nalatigheidsinteresten en de administratieve 
sancties niet van toepassing zijn als de neerlegging of de betaling plaats heeft binnen de aldus verlengde 
termijnen.Als de bedrijfsvoorheffing en de inkomstenbelastingen voldaan worden na het verstrijken 
van de verlengde termijn, zijn de artikelen 414 en 445 van het Wetboek van de inkomstenbelastingen 1992 
van toepassing.Artikel 9, § 1, voorziet een verlengde betalingstermijn voor de periodieke 
btw-maandaangiften met betrekking tot de maanden februari, maart en april 2020 alsook voor de btw-kwartaalaangifte 
met betrekking tot het eerste kwartaal van 2020. Artikel 9, § 2, voorziet daarnaast ook een verlengde 
betalingstermijn voor de bijzondere btw-aangifte met betrekking tot het eerste kwartaal van 2020.Wanneer 
belastingplichtigen gebruik maken van deze verlengde betalingstermijn, worden er geen nalatigheidsinteresten 
noch administratieve geldboeten toegepast tijdens de verlengingstermijn.Artikel 9, § 
3, voorziet een verlengde indieningstermijn voor de btw-maandaangiften met betrekking tot de maanden 
februari, maart en april 2020 alsook voor de btw-kwartaalaangifte met betrekking tot het eerste kwartaal 
van 2020. Artikel 9, § 4, voorziet daarnaast ook een verlengde indieningstermijn voor de bijzondere 
btw-aangifte met betrekking tot het eerste kwartaal van 2020.Wanneer belastingplichtigen gebruik 
maken van deze verlengde indieningstermijn, worden er geen administratieve geldboeten toegepast tijdens 
de verlengingstermijn.Artikel 10 voorziet ten voordele van belastingplichtigen die btw-maandaangiften 
indienen een versnelde teruggave van het bedrag verschuldigd door de Staat na het indienen van de btw-aangifte 
met betrekking tot de maand februari 2020. Dat geldt zowel voor die belastingplichtigen die al recht 
hebben op een maandelijkse teruggaaf (de belastingplichtigen bedoeld in artikel 81, §  2, eerste 
lid, 3°  en 4°,  van het koninklijk besluit nr. 4 van 29 december 1969 met betrekking tot de teruggaven 
inzake belasting over de toegevoegde waarde) als voor diegenen die geen recht hebben op een dergelijke 
maandelijkse teruggaaf.De teruggaaf zal ten laatste op 30 april 2020 worden uitgevoerd, wat 
met name voor de tweede categorie van indieners van periodieke btw-maandaangiften de teruggaaf tot twee 
maanden kan vervroegen.De versnelde teruggaaf zal maar worden uitgevoerd op uitdrukkelijk verzoek 
van de belastingplichtige als het terug te geven btw-bedrag minimaal 245 euro bedraagt en de aangiften 
met betrekking tot de maanden januari en februari 2020 uiterlijk op 3 april 2020 langs elektronische 
weg worden ingediend. De indieningstermijn voor de aangifte met betrekking tot de maand februari 2020 
moet alleen worden gerespecteerd om versnelde teruggaaf te kunnen genieten: de belastingplichtige die 
deze termijn overschrijdt, kan nog altijd de verlengde indieningstermijn bedoeld in artikel 9, § 
3, genieten zonder dat er tijdens die verlengde indieningstermijn administratieve geldboeten worden opgelegd.Artikel 
11 preciseert dat de belastingplichtigen die maandaangiften indienen en die al recht hebben op maandelijkse 
teruggaaf, hun aangifte met betrekking tot de maand maart 2020 uiterlijk op 24 april 2020 moeten indienen.Artikel 
12 voorziet verlengde indieningstermijnen voor de jaarlijkse lijst van de belastingplichtige afnemers 
betreffende het jaar 2019.Wanneer belastingplichtigen gebruik maken van deze verlengde indieningstermijnen, 
worden er geen administratieve geldboeten toegepast tijdens de verlengingstermijn.Artikel 13 
voorziet verlengde indieningstermijnen voor deel 1 en deel 2 van de btw-opgave van de intracommunautaire 
handelingen met betrekking tot de maand maart 2020 en tot de maand april 2020.Wanneer belastingplichtigen 
gebruik maken van deze verlengde indieningstermijnen, worden er geen administratieve geldboeten toegepast 
tijdens de verlengingstermijn.Om de betrokken belastingplichtigen in deze moeilijke tijden 
een zo groot mogelijke rechtszekerheid en geruststelling te bieden, moeten de voorgestelde maatregelen 
zo spoedig mogelijk in werking treden.Artikel 14 voorziet in een tijdelijke verlenging van 
de termijn voor de overlegging van de vonnissen en arresten op het kantoor Rechtszekerheid.Artikel 
1 van het koninklijk besluit van 28 januari 2019 betreffende de uitvoering van het wetboek der registratie-, 
hypotheek- en griffierechten en het houden van de registers in de griffies van de hoven en rechtbanken, 
verplicht, op straffe van een administratieve boete, de griffiers tot overlegging binnen een termijn 
van tien dagen van hun vonnissen en arresten op het bevoegde kantoor Rechtszekerheid van de Algemene 
Administratie van de Patrimoniumdocumentatie.Voornoemd artikel 1 laat de kantoren Rechtszekerheid 
toe om over te gaan tot de inning van het veroordelingsrecht of van het titelrecht, wanneer de verschuldigdheid 
ervan blijkt uit het vonnis of arrest.De noodmaatregelen in verband met het tegengaan van de 
verspreiding van het COVID-19 virus hebben de normale werking van zowel de griffies van de hoven en rechtbanken 
als van de kantoren Rechtszekerheid van de Algemene Administratie van de Patrimoniumdocumentatie danig 
verstoord, zodat zowel de griffiers als de ambtenaren van de kantoren Rechtszekerheid zich veelal moeten 
beperken tot de meest dringende taken.De inning van het veroordelingsrecht en van het titelrecht 
kan zonder veel repercussies voor de budgettaire opbrengst van die rechten nu een aantal weken worden 
opgeschoven. De termijn voor de overlegging van de vonnissen en arresten op het kantoor rechtszekerheid 
kan bijgevolg ook worden verlengd.Artikel 1 van het koninklijk besluit van 28 januari 2019 
staat daaraan echter in de weg vermits dat artikel op straffe van een administratieve boete een strikte 
termijn van tien dagen bepaalt waarbinnen de overlegging van de vonnissen en arresten op het bevoegde 
kantoor Rechtszekerheid moet gebeuren.Het is aldus van belang dat zowel de griffiers van de 
hoven en rechtbanken (wat betreft de termijn waarbinnen zij hun akten moeten overleggen), als de ambtenaren 
van de kantoren Rechtszekerheid (wat betreft de toepassing van de boete bij laattijdige overlegging), 
zo snel als mogelijk kunnen terugvallen op een formele rechtsregel die hen tijdelijk toelaat af te wijken 
van de toepassing van artikel 1 van het koninklijk besluit van 28 januari 2019. Om efficiënt te zijn 
(vermijden van teruggaven van reeds geheven boetes) moet de voorgestelde maatregel zo spoedig als mogelijk 
kunnen toegepast worden.Bovendien is het zo dat de maatregelen die de regering heeft genomen 
in het kader van de bestrijding van de COVID-19 pandemie een nadelige invloed kunnen hebben op het vermogen 
van particulieren en bedrijven om schulden tijdig af te betalen en dat hierdoor de bankinstellingen en 
andere schuldeisers zich kunnen genoodzaakt zien om hun hypothecaire mandaten om te zetten in effectieve 
hypothecaire inschrijvingen, waarbij de daaraan verbonden kosten ten laste komen van de schuldenaars 
waardoor hun schuldpositie verder verzwakt. Daarom voert art. 15 in dat er tijdelijk geen retributie 
verschuldigd is op deze hypothecaire inschrijvingen.Gelet op deze dringendheid werd het advies 
van de Raad van State, gevraagd met toepassing artikel 4, derde lid van de wet van 27 maart 2020 die 
machtiging verleent aan de Koning om maatregelen te nemen in de strijd tegen de verspreiding van het 
coronavirus COVID-19 (I), binnen maximum 5 dagen.Ik heb de eer te zijn,Sire,Van 
Uwe Majesteit,de zeer eerbiedige en zeer getrouwe dienaar,De Vice-eersteminister 
en Minister van Financiën,A. DE CROOADVIES 67.206/3 VAN 14 APRIL 
2020 OVER EEN ONTWERP VAN KONINKLIJK BESLUIT NR. 7 `HOUDENDE BIJKOMENDE STEUNMAATREGELEN INZAKE VENNOOTSCHAPSBELASTING, 
RECHTSPERSONENBELASTING, BELASTING NIET-INWONERS, PERSONENBELASTING, BELASTING OVER DE TOEGEVOEGDE WAARDE, 
BEDRIJFSVOORHEFFING, REGISTRATIERECHTEN EN RETRIBUTIES'Op 6 april 2020 is de Raad van State, 
afdeling Wetgeving, door de Minister van Financiën verzocht binnen een termijn van vijf werkdagen een 
advies te verstrekken over een ontwerp van koninklijk besluit nr. 7 `houdende bijkomende steunmaatregelen 
inzake vennootschapsbelasting, rechtspersonenbelasting, belasting niet-inwoners, personenbelasting, belasting 
over de toegevoegde waarde, bedrijfsvoorheffing, registratierechten en retributies'.Het ontwerp 
is door de derde kamer onderzocht op 9 april 2020. De kamer was samengesteld uit Jo Baert, kamervoorzitter, 
Jeroen Van Nieuwenhove en Koen Muylle, staatsraden, Jan Velaers en Bruno Peeters, assessoren, en Annemie 
Goossens, griffier.Het verslag is uitgebracht door Kristine Bams, eerste auditeur-afdelingshoofd, 
en Frédéric Vanneste, eerste auditeur.De overeenstemming tussen de Franse en de Nederlandse 
tekst van het advies is nagezien onder toezicht van Koen Muylle, staatsraad.Het advies, waarvan 
de tekst hierna volgt, is gegeven op 14 april 2020.1. Overeenkomstig artikel 4, eerste lid, 
van de wet van 27 maart 2020 `die machtiging verleent aan de Koning om maatregelen te nemen in de strijd 
tegen de verspreiding van het coronavirus COVID-19 (I)' (hierna: de wet van 27 maart 2020 (I)), waarin 
wordt verwezen naar artikel 84, § 1, eerste lid, 3°,  van de wetten op de Raad van State, gecoördineerd 
op 12 januari 1973, heeft de afdeling Wetgeving zich moeten beperken tot het onderzoek van de bevoegdheid 
van de steller van de handeling, van de rechtsgrond, alsmede van de vraag of aan de te vervullen vormvereisten 
is voldaan.Strekking van het ontwerp2. Het voor advies voorgelegde ontwerp van koninklijk 
besluit strekt ertoe in bijkomende steunmaatregelen te voorzien inzake de vennootschapsbelasting, de 
rechtspersonenbelasting, de belasting niet-inwoners, de personenbelasting, de belasting over de toegevoegde 
waarde, de bedrijfsvoorheffing, de registratierechten en retributies, teneinde de impact van de COVID-19 
pandemie veroorzaakt door het coronavirus te verzachten.Zo worden de termijnen uitgesteld voor 
de indiening van aangiften inzake de vennootschapsbelasting, de rechtspersonenbelasting en de belasting 
niet--inwoners--vennootschappen, en wordt in uitstel van betaling voorzien inzake de inkomstenbelastingen 
en de bedrijfsvoorheffing (artikelen 1 tot 8 van het ontwerp).Ook wordt het tijdstip van indiening 
van de periodieke btw-aangifte, van de bijzondere btw-aangifte, van de jaarlijkse klantenlisting, van 
de opgave van de intracommunautaire handelingen, en van de betaling van de btw uitgesteld (artikelen 
9 tot 13).Voorts wordt de termijn verlengd waarbinnen de griffiers van de hoven en rechtbanken 
vonnissen en arresten kunnen meedelen aan de ontvanger van het bevoegde kantoor Rechtszekerheid van de 
Algemene Administratie van de Patrimoniumdocumentatie (artikel 14).Ten slotte wordt bepaald 
dat de retributie verschuldigd voor de uitvoering van hypothecaire formaliteiten niet moet worden betaald 
ingeval in de periode van 16 maart 2020 tot 30 juni 2020 de inschrijving van een hypotheek wordt gevraagd 
op overlegging van een hypothecair mandaat dat dagtekent van voor 16 maart 2020 (artikel 15).Het 
te nemen besluit heeft uitwerking met ingang van 1 maart 2020 (artikel 16).Rechtsgrond3.1. 
Het ontworpen besluit vindt in beginsel rechtsgrond in artikel 5, § 1, 3°  en 6°,  van de wet 
van 27 maart 2020 `die machtiging verleent aan de Koning om maatregelen te nemen in de strijd tegen de 
verspreiding van het coronavirus COVID-19 (II)' (hierna: de wet van 27 maart 2020 (II). In die bepaling 
wordt de Koning gemachtigd om maatregelen te nemen om:"3°  directe of indirecte steun te bieden 
aan of beschermende maatregelen te nemen voor de getroffen financiële sectoren, de economische sectoren, 
de profit- en non-profitsector, de bedrijven en de huishoudens om de gevolgen van de pandemie te beperken;(...)6° 
 de bij of krachtens de wet bepaalde termijnen te schorsen of te verlengen volgens de door Hem bepaalde 
termijnen".3.2. Voor artikel 15 van het ontworpen besluit zou rechtsgrond kunnen worden gevonden 
in artikel 146, tweede lid, van titel XVIII, van boek III, van het Burgerlijk Wetboek, waarnaar wordt 
verwezen in het tiende lid van de aanhef. In die bepaling wordt de Koning gemachtigd om het tarief en 
de nadere regels inzake de toepassing te bepalen van de retributies die verschuldigd zijn voor de uitvoering 
van de hypothecaire formaliteiten en voor het uitreiken van de afschriften en getuigschriften.De 
gemachtigde liet evenwel weten dat voor die bepaling, naast het hiervoor vermelde artikel 5, § 
1, 3°,  van de wet van 27 maart 2020 (II), veeleer rechtsgrond wordt gezocht in punt 4°  van hetzelfde 
artikel, naar luid waarvan de Koning wordt gemachtigd om maatregelen te nemen om de continuïteit van 
de economie, de financiële stabiliteit van het land en de marktwerking te garanderen, alsook de consument 
te beschermen.Die bepaling kan inderdaad rechtsgrond bieden voor artikel 15 van het ontworpen 
besluit. Artikel 4 van de wet van 27 maart 2020 (II) bepaalt weliswaar dat de koninklijke besluiten genomen 
krachtens deze wet de bijdragen aan de sociale zekerheid, de belastingen, de taksen en rechten, niet 
mogen aanpassen, opheffen, wijzigen of vervangen, inzonderheid de grondslag, het tarief en de belastbare 
verrichtingen. Artikel 15 heeft echter betrekking op een retributie, zodat de in artikel 4 van de wet 
van 27 maart 2020 (II) vervatte beperking er niet op van toepassing is.Door de keuze om voor 
artikel 15 van het ontworpen besluit rechtsgrond te zoeken in de wet van 27 maart 2020 (II), en niet 
in artikel 146, tweede lid, van titel XVIII, van boek III van het Burgerlijk Wetboek, zal die bepaling, 
net zoals de overige bepalingen van het te nemen besluit, overeenkomstig artikel 7 van die wet binnen 
een termijn van een jaar vanaf de inwerkingtreding ervan moeten worden bekrachtigd, zo niet wordt ze 
geacht nooit uitwerking te hebben gehad.Onderzoek van de tekstAanhef4.1. 
Gelet op wat over de rechtsgrond voor het ontworpen besluit is opgemerkt (opmerking 3.2), moet het tiende 
lid van de aanhef worden weggelaten.4.2. In het vijftiende lid van de aanhef, dat het veertiende 
lid wordt, dient enkel te worden verwezen naar artikel 4, derde lid, van de wet van 27 maart 2020 (I), 
aangezien die vermelding, voor de koninklijke besluiten die binnen het toepassingsgebied van die bepaling 
vallen, daar dienst doet als de overname van de motivering van het spoedeisend karakter. Het is niet 
nodig om bijkomend te verwijzen naar artikel 84, § 1, eerste lid, 3°,  van de wetten op de Raad 
van State.Artikel 25. In artikel 2 van het ontwerp wordt bepaald dat de termijn van 
een maand bedoeld in artikel 310 van het Wetboek van de Inkomstenbelastingen 1992 (hierna: WIB 92) niet 
van toepassing is op de in de ontworpen regeling vermelde gevallen.De gemachtigde preciseerde 
dat de verwijzing naar "de termijn van een maand" zowel slaat op de termijn vermeld in artikel 310, eerste 
lid, van het WIB 92, als op die vermeld in het tweede en derde lid van die bepaling:"De verwijzing 
naar het eerste lid werd opgeheven, de bepaling slaat op het volledige artikel 310 en niet enkel op het 
eerste lid. De in het tweede en derde lid bedoelde ontbonden vennootschappen kunnen namelijk ook onder 
de bepalingen vallen van hoofdstuk 2, afdeling 4 van het koninklijk besluit nr. [X] 2020 houdende diverse 
bepalingen inzake mede-eigendom en het vennootschaps- en verenigingsrecht in het kader van de strijd 
tegen de Covid-19 pandemie."Artikelen 9 en 136. In de artikelen 9, §§ 
3 en 4, en 13, § 1, van het ontwerp wordt de Minister van Financiën (lees: de minister bevoegd 
voor financiën) gemachtigd om de dienst aan te wijzen waarbij de in die bepalingen vermelde aangiften 
moeten worden ingediend.Om uitleg gevraagd over die machtigingen aan de minister verklaarde 
de gemachtigde:"Les dispositions contenues dans les articles 9 et 13 du projet ont uniquement 
pour but, en dérogeant à l'article 18, §  1er, de l'arrêté royal n°  1 du 29 
décembre 1992 relatif aux mesures tendant à assurer le paiement de la taxe sur la valeur ajoutée et aux 
articles 1er et 9 de l'arrêté royal n°  50 du 11 décembre 2019 relatif au relevé à la 
T.V.A. des opérations intracommunautaires, de prolonger la date de dépôt, respectivement de la déclaration 
périodique à la T.V.A. et de la déclaration spéciale à la T.V.A., ainsi que du relevé à la T.V.A. des 
opérations intracommunautaires.Ainsi, les déclarations en question doivent être déposées auprès 
du même service et selon les mêmes modalités que celles prévues à l'article 18 de l'arrêté royal n°  
1 précité et aux articles 6 et 12 de l'arrêté royal n°  50 précité (en règle par voie électronique via 
[internet]).Aucune nouvelle délégation au Ministre n'est en l'occurrence introduite dans les 
articles 9 et 13 du projet en question.Compte tenu de ce qui précède, les mots `au service 
indiqué par le Ministre des Finances' seront donc supprimés des articles 9, §§ 3 et 4, 
et 13, § 1er, alinéa 1er du projet."Hiermee kan worden 
ingestemd.Artikel 167. Luidens artikel 16, eerste lid, van het ontwerp heeft het 
te nemen besluit uitwerking met ingang van 1 maart 2020.Artikel 2, tweede lid, van de wet van 
27 maart 2020 (II) bepaalt dat zo nodig de in artikel 5, § 1, 1°  tot 8°,  van dezelfde wet bedoelde 
maatregelen zo nodig een terugwerkende kracht kunnen hebben, die echter niet verder kan teruggaan dan 
1 maart 2020. Bijgevolg bestaat voor de terugwerkende kracht een wettelijke grondslag. Er lijkt ook te 
kunnen worden aangenomen dat ze onontbeerlijk is voor de verwezenlijking van een doelstelling van algemeen 
belang.Omtrent de keuze voor de datum van 1 maart 2020 verklaarde de gemachtigde het volgende:"Gelet 
op de hoogdringendheid, werd één enkele datum weerhouden, namelijk die van de eerste dag van de maand 
waarop de maatregelen in het kader van Corona werden genomen."8. In artikel 16, tweede lid, 
van het ontwerp wordt bepaald dat indien de dringende noodzaak die het te nemen besluit motiveert, niet 
verdwenen is op de vervaldag van de in de artikelen 4 en 5 bedoelde termijnverlengingen, de Koning deze 
vervaldag kan uitstellen.Met een dergelijke bepaling in het te nemen bijzonderemachtenbesluit 
zou de Koning zichzelf machtigen om ook na afloop van de door de wetgever toegekende bijzondere machten 
in een bijkomende termijnverlenging te voorzien die afwijkt van de artikelen 413, eerste lid, en 413/1, 
§ 2, eerste lid, van het WIB 92. Een dergelijk besluit zou rechtsgrond vinden in artikel 16, tweede 
lid, van het te nemen (en te bekrachtigen) besluit en niet in de wet van 27 maart 2020 (II).De 
Koning kan aan zichzelf evenwel geen bijzondere machten toekennen. Die bevoegdheid komt enkel aan de 
wetgever zelf toe.Bovendien is de ontworpen regeling niet nodig, aangezien de Koning binnen 
de looptijd van de bij de wet van 27 maart 2020 (II) toegekende bijzondere machten de in de artikelen 
4 en 5 bepaalde termijnverlenging kan aanpassen op grond van die wet. Artikel 6, tweede lid, van het 
ontwerp moet bijgevolg worden weggelaten.De griffier,A. GoossensDe voorzitter,J. 
Baert19 APRIL 2020. - Bijzondere-machtenbesluit nr. 7 houdende bijkomende steunmaatregelen 
inzake vennootschapsbelasting, rechtspersonenbelasting, belasting niet-inwoners, personenbelasting, belasting 
over de toegevoegde waarde, bedrijfsvoorheffing, registratierechten en retributiesFILIP, Koning 
der Belgen,Aan allen die nu zijn en hierna wezen zullen, Onze Groet.Gelet op de wet 
van 27 maart 2020 die machtiging verleent aan de Koning om maatregelen te nemen in de strijd tegen de 
verspreiding van het coronavirus COVID-19 (II), artikelen 2 en 5, § 1, 3°,  4°  en 6° ;Gelet 
op het Wetboek van de inkomstenbelastingen 1992, artikelen 308, § 1, 412, tweede lid, 412, derde 
lid, 413, eerste lid, 413, tweede lid, 413/1, § 2, eerste lid, 414, 444 en 445;Gelet 
op het Wetboek van belasting over de toegevoegde waarde, artikelen 53, § 1, eerste lid, 3°,  en 
53ter, 2° ;Gelet op koninklijk besluit nr. 1 van 29 december 1992 met betrekking tot de regeling 
voor de voldoening van de belasting over de toegevoegde waarde, artikel 18, § 1;Gelet 
op het koninklijk besluit nr. 4 van 29 december 1969 met betrekking tot de teruggaven inzake belasting 
over de toegevoegde waarde, artikel 81, § 2, eerste en tweede lid;Gelet op het koninklijk 
besluit nr. 23 van 9 december 2009 met betrekking tot de jaarlijkse lijst van de btw-belastingplichtige 
afnemers, artikel 1, § 1 en 3;Gelet op het koninklijk besluit nr. 50 van 11 december 
2019 met betrekking tot de btw-opgave van de intracommunautaire handelingen, de artikelen 1, 5, § 
1 en 2, 9 en 11, § 1 en 2;Gelet op het Wetboek der registratie-, hypotheek- en griffierechten, 
artikelen 32, enig lid, 3°,  142 tot 147 en 1812;Gelet op het koninklijk besluit van 28 januari 
2019 betreffende de uitvoering van het wetboek der registratie-, hypotheek- en griffierechten en het 
houden van de registers in de griffies van de hoven en rechtbanken, artikel 1;Gelet op het 
Koninklijk besluit van 14 september 2016 tot vaststelling van de retributies voor de uitvoering van de 
hypothecaire formaliteiten en voor de aflevering van de afschriften en getuigschriften;Gelet 
op het advies van de Inspecteur van Financiën, gegeven op 30 maart 2020;Gelet op het akkoord 
van de Minister van Begroting, gegeven op 1 april 2020;Gelet op het advies van de in Raad vergaderde 
Ministers, gegeven op 4 april 2020;Gelet op het advies nr. 67.206/3 van de Raad van State, 
gegeven op 14 april 2020, met toepassing van artikel 4, derde lid van de wet van 27 maart 2020 dat machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (I);Gelet op de impactanalyse van de regelgeving, uitgevoerd op 30 maart 2020 overeenkomstig 
de artikelen 6 en 7 van de wet van 15 december 2013 houdende diverse bepalingen inzake administratieve 
vereenvoudiging;Overwegende dat de bijzondere machten die de regering heeft gekregen erop gericht 
zijn de impact van de COVID-19 pandemie voor alle economische spelers zoveel als mogelijk op te vangen;Overwegende 
dat het nodig is om bijkomende maatregelen te nemen om extra financiële ademruimte te creëren voor de 
bedrijven en ondernemers maar ook voor gezinnen;Overwegende dat om de betrokken belastingplichtigen 
in deze moeilijke tijden een zo groot mogelijke rechtszekerheid en geruststelling te bieden, de voorgestelde 
maatregelen zo vlug mogelijk dienen in werking te treden;Overwegende dat de normale werking 
van zowel de griffies van de hoven en rechtbanken als van de kantoren Rechtszekerheid van de Algemene 
Administratie van de Patrimoniumdocumentatie verstoord is zodat het in de huidige situatie aangewezen 
is die termijn voor de griffiers tot overlegging van vonnissen en arresten op te schorten zolang de toestand 
niet genormaliseerd is;Overwegende dat de maatregelen die de regering heeft genomen in het 
kader van de bestrijding van de COVID-19 pandemie een nadelige invloed kunnen hebben op het vermogen 
van particulieren en bedrijven om schulden tijdig af te betalen en dat hierdoor de bankinstellingen en 
andere schuldeisers zich kunnen genoodzaakt zien om hun hypothecaire mandaten om te zetten in effectieve 
hypothecaire inschrijvingen, waarbij de daaraan verbonden kosten ten laste komen van de schuldenaars 
waardoor hun schuldpositie verder verzwakt;Op de voordracht van de Vice-Eerste Minister en 
Minister van Financiën en op het advies van de in Raad vergaderde Ministers,Hebben Wij besloten 
en besluiten Wij :HOOFDSTUK 1. - Uitstel van de indiening van aangiften inzake vennootschapsbelasting, 
rechtspersonenbelasting, belasting niet-inwoners vennootschappen en uitstel van de betaling inzake de 
inkomstenbelastingen en de bedrijfsvoorheffingArtikel 1. In afwijking van artikel 308, § 
1, van het Wetboek van de inkomstenbelastingen 1992, laatstelijk gewijzigd bij de wet van 17 juni 2013, 
kunnen de aangifteformulieren inzake de vennootschapsbelasting, de rechtspersonen-belasting en de belasting 
van niet-inwoners-vennootschappen met een uiterste indieningsdatum tussen 16 maart 2020 en 30 april 2020, 
rechtsgeldig worden ingediend tot en met 30 april 2020.Art. 2. Voor de rechtspersonen die gebruik 
maken van de bepalingen opgenomen in hoofdstuk 2, afdeling 4 van het koninklijk besluit nr. 4 van 9 april 
2020 houdende diverse bepalingen inzake mede-eigendom en het vennootschaps- en verenigingsrecht in het 
kader van de strijd tegen de Covid-19 pandemie en waarvan de goedkeuring van hetzij de jaarrekening hetzij 
de rekening der ontvangsten en uitgaven op een datum plaatsvindt, op minder dan een maand van de uiterste 
indieningsdatum van de aangifte in de vennootschapsbelasting waarop de voormelde jaarrekening of de rekening 
der ontvangsten en uitgaven betrekking heeft, zal de termijn van een maand bedoeld in artikel 310 van 
het Wetboek van de inkomstenbelastingen 1992 niet van toepassing zijn.Art. 3. In afwijking 
van artikel 412, tweede lid, van hetzelfde Wetboek, gewijzigd bij de wet van 24 maart 2015, wordt de 
betalingstermijn van de bedrijfsvoorheffing verbonden aan de maanden februari, maart en april 2020 verlengd 
tot respectievelijk 13 mei, 15 juni en 15 juli 2020.In afwijking van artikel 412, derde lid, 
van hetzelfde Wetboek, ingevoegd bij de wet van 28 juli 1992, gewijzigd bij de koninklijke besluiten 
van 20 juli 2000 en 13 juli 2001 en gewijzigd bij de wet van 19 december 2014, wordt de betalingstermijn 
van de bedrijfsvoorheffing verbonden aan het eerste trimester van 2020 verlengd tot 15 juni 2020.Art. 
4. In afwijking van artikel 413, eerste lid, vervangen bij de wet van 15 maart 1999 en tweede lid, ingevoegd 
bij de wet van 17 juni 2013 van hetzelfde Wetboek, wordt, met uitzondering van de onroerende voorheffing, 
de betalingstermijn verlengd met twee maanden voor het aanslagjaar 2019 voor de inkomstenbelastingen 
opgenomen in een kohier uitvoerbaar verklaard tussen 12 maart 2020 en 31 oktober 2020.Het eerste 
lid raakt niet aan de toepassing van artikel 413, derde en vierde lid, van hetzelfde Wetboek.Art. 
5. In afwijking van artikel 413/1, § 2, eerste lid, van hetzelfde Wetboek, ingevoegd bij de wet 
van 1 december 2016, wordt de betalingstermijn verlengd met twee maanden voor het aanslagjaar 2019 voor 
het resterend verschuldigd gedeelte van de inkomstenbelastingen gevestigd op basis van de inkomsten bedoeld 
in artikel 413/1, § 1 van hetzelfde Wetboek opgenomen in een kohier uitvoerbaar verklaard tussen 
12 maart 2020 en 31 oktober 2020.Art. 6. In afwijking van artikel 414, van hetzelfde Wetboek, 
laatstelijk gewijzigd bij de wet van 13 april 2019, geeft de verlenging van de termijnen voorzien in 
de artikelen 3 tot 5 geen aanleiding tot de aanrekening van interest in hoofde van de belastingschuldige.Art. 
7. In afwijking van artikel 444, van hetzelfde Wetboek, laatstelijk gewijzigd bij de wet van 30 juni 
2017, geeft de verlenging van de termijnen voorzien in het artikel 1 geen aanleiding tot de toepassing 
van belastingverhogingen.Art. 8. In afwijking van artikel 445 van hetzelfde Wetboek, laatstelijk 
gewijzigd bij de wet van 20 december 2019, geeft de verlenging van de termijnen voorzien in de artikelen 
1 tot 4 geen aanleiding tot de toepassing van administratieve boetes.HOOFDSTUK 2. - Uitstel 
betreffende het tijdstip van indiening van de periodieke btw-aangifte, van de bijzondere btw-aangifte, 
van de jaarlijkse klantenlisting, van de opgave van de intracommunautaire handelingen en de betaling 
van de btw - Versnelde teruggaafArt. 9.  § 1. In afwijking van artikel 53, § 
1, eerste lid, 3°,  van het Wetboek van de belasting over de toegevoegde waarde, vervangen bij de wet 
van 28 januari 2004, voldoet de belastingplichtige, met uitzondering van degene die geen enkel recht 
op aftrek heeft, de belasting waarvan de opeisbaarheid voortvloeit uit de aangifte voorzien in artikel 
53, § 1, eerste lid, 2°,  van hetzelfde Wetboek, met betrekking tot de maanden februari, maart 
en april 2020 en het eerste kwartaal van 2020 uiterlijk op de twintigste dag van de derde maand volgend 
op het tijdvak waarop zij betrekking heeft, onverminderd de toepassing van de artikelen 70, § 
1 en 91 van hetzelfde Wetboek bij het verstrijken van de voormelde betalingstermijnen.§ 
2. In afwijking van artikel 53ter, 2°,  van hetzelfde Wetboek, voldoen de in artikel 51, § 1, 
2°  en § 2, van hetzelfde Wetboek bedoelde schuldenaars van de belasting die niet gehouden zijn 
tot de verplichtingen bedoeld in artikel 53, § 1, eerste lid, 2°  en 3°,  van hetzelfde Wetboek, 
de belasting waarvan de opeisbaarheid voortvloeit uit de aangifte voorzien in artikel 53ter, 2°,  van 
hetzelfde Wetboek, met betrekking tot het eerste kwartaal 2020, uiterlijk op de twintigste dag van de 
derde maand volgend op het tijdvak waarop zij betrekking heeft, onverminderd de toepassing van de artikelen 
70, § 1 en 91 van hetzelfde Wetboek bij het verstrijken van de voormelde betalingstermijnen.§ 
3. In afwijking van artikel 18, § 1, van het koninklijk besluit nr. 1 van 29 december 1992 met 
betrekking tot de regeling voor de voldoening van de belasting over de toegevoegde waarde, laatstelijk 
gewijzigd bij het koninklijk besluit van 16 februari 2004, dient de persoon die gehouden is tot het indienen 
van de in artikel 53, § 1, eerste lid, 2°,  van hetzelfde Wetboek bedoelde aangifte, met betrekking 
tot de maand februari 2020, deze in uiterlijk op 6 april 2020. De aangiftes met betrekking tot de maand 
maart 2020 en het eerste kwartaal van 2020 worden uiterlijk op 7 mei 2020 ingediend. De aangifte met 
betrekking tot de maand april 2020 wordt uiterlijk op 5 juni 2020 ingediend.De in eerste lid 
bedoelde indieningstermijnen zijn van toepassing onverminderd de toepassing van artikel 70, § 
4 van hetzelfde Wetboek bij het verstrijken van die indieningstermijnen.§ 4. In afwijking 
van artikel 18, § 1, van hetzelfde besluit, laatstelijk gewijzigd bij het koninklijk besluit van 
16 februari 2004, dient de persoon die gehouden is tot het indienen van de in artikel 53ter, 1°,  van 
hetzelfde Wetboek bedoelde aangifte, met betrekking tot het eerste kwartaal 2020, deze in uiterlijk op 
7 mei 2020, onverminderd de toepassing van artikel 70, § 4 van hetzelfde Wetboek bij het verstrijken 
van de voormelde indieningstermijn.Art. 10. Onverminderd de toepassing van artikel 9, § 
3, en in afwijking van artikel 81, § 2, eerste lid, van het koninklijk besluit nr. 4 van 29 december 
1969 met betrekking tot de teruggaven inzake belasting over de toegevoegde waarde, vervangen bij het 
koninklijk besluit van 14 april 1993 en laatstelijk gewijzigd bij het koninklijk besluit van 28 juni 
2019, wordt, het door de Staat verschuldigde bedrag na het indienen van de maandaangifte bedoeld in artikel 
53, § 1, eerste lid, 2°,  van hetzelfde Wetboek met betrekking tot de maand februari 2020 op uitdrukkelijk 
verzoek van de belastingplichtige aan hem teruggegeven, als de volgende voorwaarden vervuld zijn:1° 
 het door de Staat verschuldigde bedrag bereikt 245 euro;2°  de aangiften met betrekking tot 
de maanden januari en februari 2020 worden uiterlijk op 3 april 2020 ingediend, overeenkomstig de modaliteiten 
bepaald in artikel 18, § 4, van het koninklijk besluit nr. 1 van 29 december 1992 met betrekking 
tot de regeling voor voldoening van de belasting over de toegevoegde waarde.De ordonnancering 
of de verrichting gelijkgesteld met een betaling van het door de Staat verschuldigde bedrag bedoeld in 
het eerste lid gebeurt uiterlijk op 30 april 2020.Art. 11. Onverminderd de toepassing van artikel 
9, § 3, en in afwijking van artikel 81, § 2, tweede lid, van hetzelfde besluit, wordt voor 
de teruggave voorzien in artikel 81, §  2, eerste lid, 3°  tot 4°,  van hetzelfde besluit de aangifte 
betreffende de maand maart 2020 uiterlijk op 24 april 2020 ingediend.Art. 12.  § 1. 
In afwijking van artikel 1, § 1, van het koninklijk besluit nr. 23 van 9 december 2009 met betrekking 
tot de jaarlijkse lijst van de btw-belastingplichtige afnemers, laatstelijk gewijzigd bij koninklijk 
besluit van 24 januari 2015, dienen de personen bedoeld in artikel 53quinquies van hetzelfde wetboek, 
de jaarlijkse lijst van de belastingplichtige afnemers betreffende het jaar 2019 in, uiterlijk op 30 
april 2020 bij de administratie belast met de belasting over de toegevoegde waarde, onverminderd de toepassing 
van artikel 70, § 4 van hetzelfde Wetboek bij het verstrijken van de voormelde indieningstermijn.§ 
2. In afwijking van artikel 1, § 3, van hetzelfde besluit, wanneer een in § 1 bedoelde 
belastingplichtige enkel nog handelingen verricht die zijn vrijgesteld door artikel 44 van hetzelfde 
Wetboek die geen recht op aftrek verlenen of wanneer hij deze hoedanigheid verliest in de loop van de 
maanden december 2019 en januari 2020, wordt de lijst van deze belastingplichtige uiterlijk aan het einde 
van de vierde maand na de stopzetting van de aan btw onderworpen werkzaamheden ingediend, onverminderd 
de toepassing van artikel 70, § 4 van hetzelfde Wetboek bij het verstrijken van de voormelde indieningstermijn.Art. 
13.  § 1. In afwijking van de artikelen 1 en 9 van het koninklijk besluit nr. 50 van 11 december 
2019 met betrekking tot de btw-opgave van de intracommunautaire handelingen, dienen de belastingplichtigen 
en de leden van een btw-eenheid in de zin van artikel 4, § 2, van hetzelfde Wetboek, bedoeld in 
artikel 53sexies, § 1, van hetzelfde Wetboek, bij de administratie belast met de belasting over 
de toegevoegde waarde de delen 1 en 2 van de btw-opgave van de intracommunautaire handelingen met betrekking 
tot de maand februari 2020 in uiterlijk op 6 april 2020. De delen 1 en 2 van de btw-opgave van de intracommunautaire 
handelingen met betrekking tot de maand maart 2020 en tot de maand april 2020 worden uiterlijk respectievelijk 
op 7 mei 2020 en 5 juni 2020 ingediend.In afwijking van de artikelen 5, § 1, en 11, 
§ 1, van hetzelfde besluit worden de delen 1 en 2 van de btw-opgave van de intracommunautaire 
handelingen met betrekking tot het eerste kwartaal van 2020 uiterlijk op 7 mei 2020 ingediend.De 
in eerste en tweede lid bedoelde indieningstermijnen zijn van toepassing onverminderd de toepassing van 
artikel 70, § 4 van hetzelfde Wetboek bij het verstrijken van die indieningstermijnen.§ 
2. In afwijking van de artikelen 5, § 2, en 11, § 2, van hetzelfde besluit, dienen de landbouwondernemers 
die niet gehouden zijn tot de indiening van de in artikel 53, §  1, eerste lid, 2°,  van hetzelfde 
Wetboek bedoelde aangifte, de delen 1 en 2 van de btw-opgave voor intracommunautaire handelingen met 
betrekking tot het jaar 2019 in uiterlijk op 30 april 2020, onverminderd de toepassing van artikel 70, 
§ 4 van hetzelfde Wetboek bij het verstrijken van de voormelde indieningstermijn.HOOFDSTUK 
3. - Tijdelijke verlenging vande mededelingstermijn van vonnissen en arresten door de griffiersArt. 
14. In afwijking van artikel 1 van het koninklijk besluit van 28 januari 2019 betreffende de uitvoering 
van het wetboek der registratie-, hypotheek- en griffierechten en het houden van de registers in de griffies 
van de hoven en rechtbanken, kunnen de griffiers de vonnissen en arresten die dagtekenen van de periode 
van 1 maart 2020 tot 30 juni 2020 nog meedelen aan de ontvanger van het bevoegde kantoor Rechtszekerheid 
van de Algemene Administratie van de Patrimoniumdocumentatie binnen de tien dagen volgend op het verstrijken 
van de vermelde periode. Wanneer de mededeling niet tijdig is gedaan, verbeurt de griffier een boete 
van 12,50 euro.HOOFDSTUK 4. - Retributie voor de uitvoering van hypothecaire formaliteitenArt. 
15. De in artikel 1, 2°  van het Koninklijk besluit van 14 september 2016 tot vaststelling van de retributies 
voor de uitvoering van de hypothecaire formaliteiten en voor de aflevering van de afschriften en getuigschriften 
bepaalde retributie is niet verschuldigd in geval in de periode van 16 maart 2020 tot 30 juni 2020 de 
inschrijving van een hypotheek wordt gevraagd op overlegging van een hypothecair mandaat dat dagtekent 
van voor 16 maart 2020.HOOFDSTUK 5. - Inwerkingtreding en uitvoeringArt. 16. Dit 
besluit heeft uitwerking met ingang van 1 maart 2020.Art. 17. De minister die bevoegd is voor 
Financiën is belast met de uitvoering van dit besluit.Gegeven te Brussel, 19 april 2020.FILIPVan 
Koningswege :De Vice-Eerste Minister en Minister van Financiën,A. DE CROO