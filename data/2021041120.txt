Publicatie : 2021-03-31Numac : 2021041120
FEDERALE OVERHEIDSDIENST FINANCIEN 
 29 MAART 2021. - Koninklijk besluit tot wijziging van de bijlage III van het KB/WIB 92 op het stuk van de wettelijke uitkeringen voor tijdelijke werkloosheid 
FILIP, Koning der Belgen, 
Aan allen die nu zijn en hierna wezen zullen, Onze Groet.Gelet op het Wetboek van de inkomstenbelastingen 
1992, artikel 275, § 1;Gelet op het KB/WIB 92;Gelet op het advies van de inspecteur 
van Financiën, gegeven op 16 maart 2021;Gelet op de akkoordbevinding van de Staatssecretaris 
voor Begroting van 29 maart 2021;Gelet op de wetten op de Raad van State, gecoördineerd op 
12 januari 1973, artikel 3, § 1;Gelet op de dringende noodzakelijkheid;Overwegende:- 
dat de verlaging van het percentage van de bedrijfsvoorheffing op de wettelijke uitkeringen voor tijdelijke 
werkloosheid van 26,75 pct. naar 15 pct. slechts geldt voor de uitkeringen tot 31 maart 2021;- 
dat dit percentage van 26,75 pct. werd bepaald rekening houdende met een beperkt aantal dagen tijdelijke 
werkloosheid op maandbasis;- dat ingevolge de COVID-19 pandemie in een aantal sectoren nog 
veel werknemers langdurig tijdelijk werkloos zijn;- dat het percentage bedrijfsvoorheffing 
dat op gewone bezoldigingen wordt ingehouden voor heel wat belastingplichtigen lager is dan de voormelde 
26,75 pct.;- dat het belangrijk is om de koopkracht van de werknemers die al lang tijdelijk 
werkloos zijn, te blijven ondersteunen, vooral voor de werknemers met de laagste lonen;- dat 
het daarom aangewezen is om de bedrijfsvoorheffing tegen het tarief van 15 pct. op de wettelijke uitkeringen 
voor tijdelijke werkloosheid te verlengen voor de uitkeringen in april, mei en juni 2021;- 
dat dit besluit dus van toepassing moet zijn op de wettelijke uitkeringen voor tijdelijke werkloosheid 
die vanaf 1 april 2021 worden betaald of toegekend;- dat het ten spoedigste ter kennis moet 
worden gebracht van de schuldenaars van de bedrijfsvoorheffing;- dat dit besluit dus dringend 
moet worden getroffen;Op de voordracht van de Minister van Financiën,Hebben Wij besloten 
en besluiten Wij :Artikel 1. In nummer 2.13 van de bijlage III van het KB/WIB 92, vervangen 
bij het koninklijk besluit van 16 december 2020, worden in de bepaling onder E de woorden "31 maart 2021" 
vervangen door de woorden "30 juni 2021".Art. 2. Dit besluit treedt in werking op 1 april 2021 
en is van toepassing op de uitkeringen die vanaf diezelfde datum worden betaald of toegekend.Art. 
3. De minister bevoegd voor Financiën is belast met de uitvoering van dit besluit.Gegeven te 
Brussel, 29 maart 2021.FILIPVan Koningswege :De Minister van Financiën,V. 
VAN PETEGHEM