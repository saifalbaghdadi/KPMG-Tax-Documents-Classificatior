Publicatie : 2020-10-12Numac : 2020031543
FEDERALE OVERHEIDSDIENST KANSELARIJ VAN DE EERSTE MINISTER  
 9 OKTOBER 2020. - Koninklijk besluit tot benoeming van de COVID-19-commissaris en COVID-19-adjunct-commissaris en tot bepaling van hun opdracht 
FILIP, Koning der Belgen, Aan allen die nu zijn 
en hierna wezen zullen, Onze Groet.Gelet op de Grondwet, artikel 37 ;Op de voordracht 
van de Eerste Minister en van de Minister van Volksgezondheid,Hebben Wij besloten en besluiten 
Wij :Artikel 1. De heer Pedro Facon wordt benoemd tot COVID-19-commissaris, hierna "commissaris" 
genoemd.Mevr. Carole Schirvel wordt benoemd tot COVID-19-adjunct-commissaris, hierna "adjunct-commissaris" 
genoemd.Zij worden toegevoegd aan de Eerste Minister en aan de Minister van Volksgezondheid.Hun 
opdracht vangt aan op 9 oktober 2020. De duur van hun opdracht bedraagt één jaar, verlengbaar met periodes 
van zes maanden.Zij leggen in de handen van de Eerste Minister en de Minister van Volksgezondheid 
de bij artikel 2 van het decreet van 20 juli 1831 voorgeschreven eed af.Art. 2. De commissaris 
en de adjunct-commissaris zijn belast met volgende opdrachten :1°  formuleren, in samenwerking 
en overleg met de bevoegde diensten, van voorstellen voor het vereenvoudigen en optimaliseren van het 
bestuur, structuren en processen van het sanitair en multidisciplinair COVID-19 crisisbeheer, met inbegrip 
van de mogelijkheid voor voorstellen inzake redesign van federale administraties ter zake ;2° 
 coördineren van de contacten met de deelstaten vanuit het federale sanitaire en multidisciplinaire crisisbeheer 
rekening houdend met coördinatie-initiatieven op Europees niveau ;3°  zonder afbreuk te doen 
aan de bevoegdheden van de betrokken voogdijministers, coördineren en faciliteren van de ontwikkeling, 
besluitvorming, implementatie en monitoring van het interfederaal strategisch en operationeel COVID-19 
plan, inclusief het evalueren van capaciteiten binnen de betrokken federale administraties ;4° 
 beheren van de relaties met de experten, via onder meer voorstellen voor reorganisatie van de betrokken 
wetenschappelijke comités, en voorstellen doen voor het definiëren van de relatie met de Risk Assessment 
Group, CelEval, Hoge Gezondheidsraad en andere betrokken organen ;5°  betrekkingen onderhouden 
met de sociale partners en andere belanghebbenden ;6°  organiseren en stroomlijnen van de COVID-19 
communicatie, in samenwerking met de bevoegde diensten ;7°  via een overzicht op de federale 
personeels- en werkingskredieten in het kader van de post-eerste COVID-19 golf, een correcte en gecoördineerde 
aanwending van de federale middelen verzekeren, met respect voor de rol van bestaande actoren in administratieve 
en begrotingscontroleprocedures ;8°  voorstellen doen voor de adequate beheersstructuur en 
processen en in overleg en samenwerking met de bevoegde Ministers specifieke opdrachten uitvoeren die 
voortvloeien uit het federale regeerakkoord, zonder afbreuk te doen aan de bevoegdheid van de betrokken 
Minister.Art. 3. De wedde en vergoedingen van de commissaris en adjunct-commissaris worden 
bepaald door de Eerste Minister en de Minister van Volksgezondheid.Art. 4. Dit besluit treedt 
in werking op 9 oktober 2020.Art. 5. De Eerste Minister en de Minister bevoegd voor volksgezondheid 
zijn, ieder wat hem betreft, belast met de uitvoering van dit besluit.Gegeven te Brussel, 9 
oktober 2020.FILIPVan Koningswege :De Eerste Minister,A. DE CROODe 
Minister van Volksgezondheid,F. VANDENBROUCKE