Publicatie : 2021-03-17Numac : 2021030519
FEDERALE OVERHEIDSDIENST BINNENLANDSE ZAKEN 
 9 MAART 2021. - Ministeriële omzendbrief betreffende de afwezigheid voor vaccinatie tegen COVID-19 van de operationele personeelsleden van de hulpverleningszones 
Geachte voorzitterMomenteel 
worden alle middelen ingezet om de vaccinatie van de bevolking ordelijk en efficiënt te laten verlopen. 
Het is van groot belang dat alle burgers de kans krijgen om te worden gevaccineerd. Dat geldt zeker ook 
voor de operationele personeelsleden van de hulpverleningszones, zoals bedoeld in artikel 14 van de wet 
van 15 mei 2007 betreffende de civiele veiligheid. Omwille van de operationaliteit van de dienst is het 
aangewezen dat een vaccinatie zo vlot mogelijk kan verlopen, zonder moeilijkheden of nadelen voor het 
operationeel personeelslid.Met deze omzendbrief wil ik richtlijnen geven aan de hulpverleningszones 
voor hun operationele personeelsleden: de beroepsbrandweerlieden en de vrijwillige brandweerlieden, de 
beroepsambulanciers en de vrijwillige ambulanciers.Het operationeel personeelslid dat wordt 
uitgenodigd om te worden gevaccineerd op een moment dat hij/zij verplicht is om prestaties te verrichten 
voor de hulpverleningszones krachtens de arbeidsregeling die hem/haar is opgelegd, mag de dienst verlaten 
voor de nodige tijd en ontvangt hiervoor een zendingstoelating. Indien toepasselijk, wordt de zendingstoelating 
toegekend voor elke vereiste injectie.Dat betekent dat beroepsbrandweerlieden hun wedde en 
de premie voor operationaliteit en onregelmatige prestaties behouden tijdens de duur van de zending. 
De beroepsambulanciers behouden hun wedde en, indien de toekenningsvoorwaarden voldaan zijn, hun toelage 
voor onregelmatige prestaties tijdens de duur van de zending. De vrijwillige brandweerlieden en ambulanciers 
behouden hun prestatievergoeding en, indien de toekenningsvoorwaarden voldaan zijn, hun toelage voor 
onregelmatige prestaties tijdens de duur van de zending. Daarnaast blijven ook de andere modaliteiten 
die bepaald zijn in het zonale reglement inzake zendingen van toepassing(1).Het operationeel 
personeelslid meldt zo snel mogelijk aan de zonecommandant, of zijn afgevaardigde, dat hij/zij wenst 
in te gaan op een uitnodiging tot vaccinatie en dit ten laatste twee dagen voorafgaand aan de vaccinatie. 
Dit met het oog op het behoud van de operationaliteit van de dienst. Op vraag van de zonecommandant, 
of zijn afgevaardigde, legt het personeelslid het bewijs van zijn initiële oproeping tot vaccinatie voor.De 
zending wordt toegekend voor de verplaatsing naar en van de vaccinatieplaats, de vaccinatie zelf en de 
rustpauze volgend op de vaccinatie.Deze omzendbrief is geldig van 1 februari 2021 tot en met 
31 december 2021.Ik wil u vragen om deze regels correct na te leven uit respect en erkenning 
voor deze personeelsleden die zich dagelijks inzetten in de strijd tegen de COVID-19 pandemie.Hoogachtend.Brussel, 
9 maart 2021.A. VERLINDEN,Minister van Binnenlandse Zaken,Institutionele 
Hervormingen en Democratische Vernieuwing_______Nota(1) Zie artikel 3 van 
het koninklijk besluit van 19 april 2014 houdende bezoldigingsregeling van het operationeel personeel 
van de hulpverleningszones