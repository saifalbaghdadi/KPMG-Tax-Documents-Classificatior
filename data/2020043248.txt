Publicatie : 2020-11-23Numac : 2020043248
FEDERALE OVERHEIDSDIENST FINANCIEN 
 30 SEPTEMBER 2020. - Koninklijk besluit houdende uitvoering van artikel 15, § 10, van de wet van 15 juli 2020 houdende diverse dringende fiscale bepalingen ten gevolge van de COVID-19 pandemie (CORONA III) en betreffende de belastingvermindering voor de verwerving van nieuwe aandelen van ondernemingen die hun omzet ingevolge de COVID-19-pandemie sterk hebben zien dalen 
VERSLAG AAN DE KONINGSire,Het 
besluit dat ter ondertekening aan Uwe Majesteit wordt voorgelegd, beoogt de uitvoering van artikel 15, 
van de wet van 15 juli 2020 houdende diverse dringende fiscale bepalingen ten gevolge van de COVID-19 
pandemie (CORONA III).Dit artikel heeft een nieuwe belastingvermindering ingevoerd voor de 
verwerving van nieuwe aandelen van ondernemingen die hun omzet ingevolge de COVID-19-pandemie sterk hebben 
zien dalen.Artikel 15, § 10, van de voormelde wet, delegeert aan de Koning de bevoegdheid 
om te bepalen hoe het bewijs moet geleverd worden dat vereist is met het oog op het verkrijgen van de 
belastingvermindering.Artikel 1 volgt het reeds door artikelen 6312/1 en 6312/3, 
KB/WIB 92 uitgewerkte schema, wat de belastingvermindering voor de verwerving van nieuwe aandelen van 
startende ondernemingen (in uitvoering van artikel 14526, § 6, WIB 92) en van 
groeibedrijven (in uitvoering van artikel 14527, § 5, WIB 92) betreft.Zodoende 
moeten vennootschappen die sommen hebben ontvangen die recht geven op belastingvermindering, ten laatste 
op 31 maart van het jaar volgend op de verwerving van aandelen, en in voorkomend geval voor 31 maart 
van de volgende jaren een document bij de administratie en bij de belastingplichtige indienen.Er 
moeten in voorkomend geval drie types van documenten worden opgesteld:1°  Voor het jaar van 
verwerving, moet het document de volgende elementen bevatten:- het bedrag van de sommen die 
recht geven op de vermindering;- het bewijs dat de voorwaarden bedoeld in artikel 15, § 
2, van de wet van 15 juli 2020 houdende diverse dringende fiscale bepalingen ten gevolge van de COVID-19 
pandemie (CORONA III), zijn voldaan; - het jaarlijks omzetcijfer van de vennootschap voor de 
periode 14 maart 2020 tot 30 april 2020 en de omzet voor de periode 14 maart 2019 tot 30 april 2019 vermeldt, 
ofwel zowel de gerealiseerde omzet voor de periode van 14 maart 2020 tot 30 april 2020 vermeldt als de 
in het financieel plan vooropgestelde omzet voor dezelfde periode (ingeval de vennootschap werd opgericht 
na 14 maart 2019, anders dan in het kader van een fusie of splitsing van vennootschappen).- 
het feit dat de belastingplichtige nog steeds in het bezit is van de bedoelde aandelen op 31 december 
van het jaar van de verwerving.2°  Voor elk van de vijf volgende jaren volgend op de verwerving, 
moet het document bevestigen dat de belastingplichtige nog steeds in het bezit is van de bedoelde aandelen, 
en dat nog steeds is voldaan aan de voorwaarden opgenomen in artikel 15, § 2, derde lid, van dezelfde 
wet.3°  In voorkomend geval moet het document voor het jaar van de vervreemding van de aandelen 
of voor het jaar waarin niet langer wordt voldaan aan de voorwaarden opgenomen in artikel 15, § 
2, derde lid van dezelfde wet, het aantal nog niet verstreken maanden vermelden dat in aanmerking te 
nemen is voor de berekening van de terugname van de vermindering.Aan het advies nr. 67.951/1/V 
van de Raad van State van 22 september 2020 wordt tegemoetgekomen.Er wordt voorgesteld om dit 
besluit van toepassing te maken vanaf aanslagjaar 2021.Dit is, Sire, de draagwijdte van het 
besluit dat U wordt voorgelegd.Ik heb de eer te zijn,Sire,Van Uwe Majesteit,de 
zeer eerbiedige en zeer getrouwe dienaar,De Vice-Eerste Minister en Minister van Financiën,A. 
DE CROOADVIES 67.951/1/V VAN 22 SEPTEMBER 2020 OVER EEN ONTWERP VAN KONINKLIJK 
BESLUIT "HOUDENDE UITVOERING VAN ARTIKEL 15, §  10, VAN DE WET VAN 15 JULI 2020 HOUDENDE DIVERSE 
DRINGENDE FISCALE BEPALINGEN TEN GEVOLGE VAN DE COVID-19-PANDEMIE (CORONA III) EN BETREFFENDE DE BELASTINGVERMINDERING 
VOOR DE VERWERVING VAN NIEUWE AANDELEN VAN ONDERNEMINGEN DIE HUN OMZET INGEVOLGE DE COVID-19-PANDEMIE 
STERK HEBBEN ZIEN DALEN"Op 21 augustus 2020 is de Raad van State, afdeling Wetgeving, door 
de Minister van Financiën verzocht binnen een termijn van dertig dagen een advies te verstrekken over 
een ontwerp van koninklijk besluit "houdende uitvoering van artikel 15, §  10, van de wet van 
15 juli 2020 houdende diverse dringende fiscale bepalingen ten gevolge van de COVID-19-pandemie (CORONA 
III) en betreffende de belastingvermindering voor de verwerving van nieuwe aandelen van ondernemingen 
die hun omzet ingevolge de COVID-19-pandemie sterk hebben zien dalen".Het ontwerp is door de 
eerste vakantiekamer onderzocht op 10 september 2020 . De kamer was samengesteld uit Wilfried Van Vaerenbergh, 
staatsraad, voorzitter, Wouter Pas en Koen Muylle, staatsraden, Bruno Peeters, assessor, en Greet Verberckmoes, 
griffier.Het verslag is uitgebracht door Kristine Bams, eerste auditeur-afdelingshoofd.De 
overeenstemming tussen de Franse en de Nederlandse tekst van het advies is nagezien onder toezicht van 
Wilfried Van Vaerenbergh staatsraad .Het advies, waarvan de tekst hierna volgt, is gegeven 
op 22 september 20201. Met toepassing van artikel 84, § 3, eerste lid, van de wetten 
op de Raad van State, gecoördineerd op 12 januari 1973, heeft de afdeling Wetgeving zich toegespitst 
op het onderzoek van de bevoegdheid van de steller van de handeling, van de rechtsgrond, alsmede van 
de vraag of aan de te vervullen vormvereisten is voldaan.Strekking en rechtsgrond van het ontwerp2. 
Artikel 15 van de wet van 15 juli 2020 `houdende diverse dringende fiscale bepalingen ten gevolge van 
de COVID-19 pandemie (CORONA III)' voert voor rijksinwoners een belastingvermindering in voor de verwerving 
van nieuwe aandelen van ondernemingen die hun omzet ingevolge de COVID-19-pandemie sterk hebben zien 
dalen. De paragrafen 4 en 5, eerste lid, van dat artikel bepalen dat de vennootschap aan de belastingplichtige, 
tot staving van zijn aangifte in de personenbelasting, een aantal bewijzen moet verstrekken.Het 
om advies voorgelegde ontwerp van koninklijk besluit legt de inhoud vast van het document dat de voornoemde 
bewijzen bevat (artikel 1, § 1, van het ontwerp) en bepaalt binnen welke termijn dit document 
aan de belastingplichtige moet worden bezorgd (artikel 1, § 2). Een afschrift van de in paragraaf 
1 bedoelde documenten moet langs elektronische weg binnen dezelfde termijn worden bezorgd aan de administratie 
(artikel 1, § 3).Het te nemen besluit is van toepassing vanaf aanslagjaar 2021 (artikel 
2).3.1. Rechtsgrond voor het ontwerp wordt geboden door artikel 15, § 10, van de wet 
van 15 juli 2020, dat de Koning machtigt om de wijze te bepalen waarop het in paragraaf 4 en paragraaf 
5, eerste lid, van dat artikel bedoelde bewijs wordt geleverd.3.2. In de voornoemde paragrafen 
4 en 5, eerste lid, is telkens sprake van het verstrekken van het bewijs "(aan) de belastingplichtige". 
Er kan worden aanvaard dat het om redenen van efficiëntie nodig wordt geacht te verplichten om daarvan 
ook kennis te geven aan de belastingadministratie (artikel 1, § 3, van het ontwerp). Voor het 
aannemen van een dergelijke bepaling dient dan wel een beroep te worden gedaan op de algemene uitvoeringsbevoegdheid 
die de Koning ontleent aan artikel 108 van de Grondwet, gelezen in samenhang met het voormelde artikel 
15, § 10.Onderzoek van de tekst Aanhef4. Overeenkomstig hetgeen 
hiervoor is opgemerkt over de rechtsgrond, dient vooraan in de aanhef een verwijzing te worden opgenomen 
naar artikel 108 van de Grondwet.Artikel 15. Artikel 15, § 4, eerste streepje, 
van de wet van 15 juli 2020 bepaalt dat de vennootschap het bewijs moet verstrekken dat aan de voorwaarden 
bepaald in de paragrafen 1 en 2 is voldaan. Artikel 1, § 1, 1°,  b), van het ontwerp, dat thans 
enkel melding maakt van paragraaf 2, dient bijgevolg te worden aangevuld met een verwijzing naar paragraaf 
1.6. Artikel 15, § 4, tweede streepje, van de wet van 15 juli 2020 bepaalt dat het bewijs 
wordt verstrekt dat de belastingplichtige de aandelen in het belastbare tijdperk heeft aangeschaft en 
deze aandelen op het einde van dat belastbare tijdperk nog in zijn bezit heeft. Artikel 1, § 1, 
1°,  van het ontwerp moet bijgevolg worden aangevuld met een bepaling die ertoe strekt dat de betrokken 
vennootschap ook het bewijs moet bezorgen dat de belastingplichtige, op het einde van het belastbare 
tijdperk waarin hij de aandelen heeft aangeschaft, de aandelen nog steeds in zijn bezit heeft.De 
griffier,   G. VerberckmoesDe voorzitter,W. Van Vaerenbergh30 
SEPTEMBER 2020. - Koninklijk besluit houdende uitvoering van artikel 15, § 10, van de wet van 
15 juli 2020 houdende diverse dringende fiscale bepalingen ten gevolge van de COVID-19 pandemie (CORONA 
III) en betreffende de belastingvermindering voor de verwerving van nieuwe aandelen van ondernemingen 
die hun omzet ingevolge de COVID-19-pandemie sterk hebben zien dalenFILIP, Koning der Belgen, 
Aan allen die nu zijn en hierna wezen zullen, Onze Groet.Gelet op het Grondwet, artikel 108;Gelet 
op de wet van 15 juli 2020 houdende diverse dringende fiscale bepalingen ten gevolge van de COVID-19-pandemie 
(CORONA III), artikel 15, § 10;Gelet op het koninklijk besluit van 16 november 1994 
betreffende de administratieve en begrotingscontrole, artikelen 5 en 14;Overwegende dat dit 
besluit slechts een model van een aan de belastingplichtige uit te reiken attest vastlegt en het dus 
op zich geen enkele impact heeft op de begroting;Gelet op het advies nr. 67.951/1/V van de 
Raad van State, gegeven op 22 september 2020, met toepassing van artikel 84, § 1, eerste lid, 
2°,  van de wetten op de Raad van State, gecoördineerd op 12 januari 1973;Op de voordracht 
van de Vice-Eerste Minister en Minister van Financiën,Hebben Wij besloten en besluiten Wij 
:Artikel 1.  § 1. De in artikel 15 van de wet 15 juli 2020 houdende diverse dringende 
fiscale bepalingen ten gevolge van de COVID-19-pandemie (CORONA III) bedoelde vennootschappen moeten 
jaarlijks vóór 31 maart van het jaar dat volgt op het jaar van de verwerving van de volledig volstorte 
aandelen en van de vijf daaropvolgende jaren een document opstellen dat:1°  voor het jaar van 
verwerving:a) het bedrag vermeldt dat recht geeft op de vermindering;b) bevestigt 
of de vennootschap waarin wordt geïnvesteerd, voldoet aan de voorwaarden opgenomen in artikel 15, §§ 
1 en 2, van dezelfde wet;c) ofwel de omzet van de vennootschap voor de periode 14 maart 2020 
tot 30 april 2020 en de omzet voor de periode 14 maart 2019 tot 30 april 2019 vermeldt, ofwel, ingeval 
de vennootschap werd opgericht na 14 maart 2019, anders dan in het kader van een fusie of splitsing van 
vennootschappen, zowel de gerealiseerde omzet voor de periode van 14 maart 2020 tot 30 april 2020 vermeldt 
als de in het financieel plan vooropgestelde omzet voor dezelfde periode;d) bevestigt dat deze 
aandelen nog steeds in het bezit zijn van de inschrijver op 31 december van het jaar van de verwerving.2° 
 voor elk van de vijf volgende jaren bevestigt dat deze aandelen nog steeds in het bezit zijn van de 
inschrijver op 31 december van het belastbaar tijdperk, en dat is voldaan aan de voorwaarden opgenomen 
in artikel 15, § 2, derde lid, van dezelfde wet;3°  voor het jaar van vervreemding van 
de aandelen of voor het jaar waarin niet langer wordt voldaan aan de voorwaarden opgenomen in artikel 
15, § 2, derde lid van dezelfde wet: het aantal nog niet verlopen maanden vermeldt dat in aanmerking 
komt voor de berekening van de terugname van de vermindering. § 2. Het in § 1 
bedoelde document moet binnen de in § 1 bedoelde termijn worden bezorgd aan de inschrijver.De 
inschrijver moet zijn exemplaar van de bedoelde documenten ter beschikking houden van de administratie. 
§ 3. Een afschrift van het in § 1 bedoelde document moet langs elektronische weg binnen 
de in § 1 bedoelde termijn aan de administratie worden bezorgd.Art. 2. Dit besluit is 
van toepassing vanaf aanslagjaar 2021. Art. 3. De minister bevoegd voor Financiën is belast 
met de uitvoering van dit besluit.Gegeven te Brussel, 30 september 2020.FILIPVan 
Koningswege :De Vice-Eerste Minister en Minister van Financiën,A. DE CROO