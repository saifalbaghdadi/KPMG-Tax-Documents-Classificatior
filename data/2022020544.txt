Publicatie : 2022-03-23Numac : 2022020544
FEDERALE OVERHEIDSDIENST FINANCIEN 
 15 MAART 2022. - Koninklijk besluit betreffende de uitgiften in 2022 van herdenkingsstukken van 2 euro, ter waardering van de uitzonderlijke inzet van de zorgsector gedurende de COVID-19 pandemie en ter gelegenheid van de 35ste verjaardag van het Erasmus project 
FILIP, Koning der Belgen, 
Aan allen die nu zijn en hierna wezen zullen, Onze Groet.Gelet op de wet van 31 juli 2017 houdende 
diverse financiële en fiscale bepalingen en houdende maatregelen inzake concessieovereenkomsten, artikel 
3;Gelet op het koninklijk besluit van 3 september 1998 betreffende de nationale zijde van de 
eerste serie euromuntstukken, gewijzigd bij de koninklijke besluiten van 13 december 2007, 19 maart 2009 
en 26 januari 2014;Gelet op het besluit van de Europese Centrale Bank van 7 december 2021 inzake 
de goedkeuring met betrekking tot de omvang van de muntuitgifte in 2022;Gelet op het advies 
van de inspectie van Financiën, gegeven op 27 januari 2022;Gelet op de akkoordbevinding van 
de minister van Begroting, gegeven op 21 februari 2022;Gelet op de wetten op de Raad van State, 
gecoördineerd op 12 januari 1973, artikel 3, § 1, vervangen bij de wet van 4 juli 1989 en gewijzigd 
bij de wet van 4 augustus 1996;Gelet op de dringende noodzakelijkheid;Overwegende 
dat deze stukken ter waardering van de zorgsector uitgegeven zullen worden in het voorjaar van 2022 en 
dat bijgevolg de technische specificaties onverwijld omschreven moeten worden;Op de voordracht 
van de Minister van Financiën,Hebben Wij besloten en besluiten Wij :Artikel 1. Ter 
waardering van de uitzonderlijke inzet van de zorgsector gedurende de COVID-19 pandemie en ter gelegenheid 
van de 35ste verjaardag van het Erasmus project worden twee herdenkingsstukken van 2 
euro uitgegeven.Art. 2.  § 1. De in artikel 1 bedoelde stukken hebben dezelfde technische 
specificaties als de stukken van 2 euro die worden aangemunt in uitvoering van het koninklijk besluit 
van 12 december 2001 betreffende de uitgifte van de eerste serie euromuntstukken.  § 
2. In afwijking van de eerste paragraaf, beeldt de nationale zijde van de eerste herdenkingsmunt het 
zorgpersoneel uit.Links staat de tekst "DANKE - MERCI - DANK U" samen met diverse pictogrammen 
die verwijzen naar de gezondheidszorg. Van boven naar onder staan weergegeven een kruis, een stethoscoop, 
een hart, een spuit, een rolstoel en een chemisch mengsel. Uiterst rechts staan de intialen van de designer 
Luc Luycx.Het jaar van uitgifte 2022 staat onderaan samen met de landsaanduiding "BE", het 
Belgisch muntmeesterteken en het muntteken van Utrecht, de Mercuriusstaf, plaats waar de munten worden 
geslagen. § 3. In afwijking van de eerste paragraaf, beeldt de nationale zijde van de 
tweede herdenkingsmunt de beeldenaar van Erasmus uit.Aan de rechterzijde staat een portret 
van Erasmus met hierin de vermelding van de jaartallen 1987-2022 en de tekst "Erasmus programme". Centraal 
op de munt staat de landsaanduiding "BE" en eronder de intialen van de designer Joaquin Jimenez. Aan 
de linkerzijde staat het getal 35 in een maaswerk dat symbool staat voor de vele intellectuele en menselijke 
uitwisselingen tussen Europese studenten. Onderaan worden weergegeven het muntmeesterteken 
en het muntteken van Utrecht, de Mercuriusstaf, plaats waar de munten worden geslagen.Art. 
3. Dit besluit treedt in werking op de dag waarop het in het Belgisch Staatsblad wordt bekendgemaakt.Art. 
4. De minister bevoegd voor Financiën is belast met de uitvoering van dit besluit.Gegeven te 
Brussel, 15 maart 2022. FILIPVan Koningswege :De Minister van Financiën,V. 
VAN PETEGHEM