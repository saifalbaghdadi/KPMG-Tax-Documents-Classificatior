Publicatie : 2021-06-01Numac : 2021201654
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 18 APRIL 2021. - Koninklijk besluit waarbij algemeen verbindend wordt verklaard de collectieve arbeidsovereenkomst van 18 december 2020, gesloten in het Paritair Subcomité voor de luchtvaartmaatschappijen, betreffende een regeling van volledige schorsing van de uitvoering van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht omwille van het coronavirus (COVID-19) (1) 
FILIP, Koning der Belgen, Aan allen die nu zijn en hierna wezen zullen, Onze 
Groet.Gelet op de wet van 5 december 1968 betreffende de collectieve arbeidsovereenkomsten 
en de paritaire comités, inzonderheid op artikel 28;Gelet op het verzoek van het Paritair Subcomité 
voor de luchtvaartmaatschappijen;Op de voordracht van de Minister van Werk,Hebben 
Wij besloten en besluiten Wij : Artikel 1. Algemeen verbindend wordt verklaard de als bijlage 
overgenomen collectieve arbeidsovereenkomst van 18 december 2020, gesloten in het Paritair Subcomité 
voor de luchtvaartmaatschappijen, betreffende een regeling van volledige schorsing van de uitvoering 
van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht 
omwille van het coronavirus (COVID-19).Art. 2. De minister bevoegd voor Werk is belast met 
de uitvoering van dit besluit.Gegeven te Brussel, 18 april 2021. FILIPVan 
Koningswege : De Minister van Werk,P.-Y. DERMAGNE _______Nota(1) 
Verwijzing naar het Belgisch Staatsblad : Wet van 5 december 1968, Belgisch Staatsblad van 
15 januari 1969. BijlageParitair Subcomité voor de luchtvaartmaatschappijen 
Collectieve arbeidsovereenkomst van 18 december 2020 Regeling van volledige schorsing 
van de uitvoering van de arbeidsovereenkomst en/of regeling van gedeeltelijke arbeid bij gebrek aan werk 
wegens overmacht omwille van het coronavirus (COVID-19) (Overeenkomst geregistreerd op 24 december 2020 
onder het nummer 162517/CO/315.02)ToepassingsgebiedArtikel 1. Deze collectieve arbeidsovereenkomst 
is van toepassing op de werkgevers en op de werknemers van de ondernemingen die ressorteren onder het 
toepassingsgebied van het Paritair Subcomité voor de luchtvaartmaatschappijen (PSC 315.02).Onderwerp 
Art. 2. Deze collectieve arbeidsovereenkomst wordt gesloten in het kader van de maatregelen 
van de Federale Regering die genomen werden ter verruiming van het begrip "tijdelijke werkloosheid" bij 
alle situaties van tijdelijke werkloosheid ten gevolge van het coronavirus.Zij bevat de sectorale 
regeling van volledige schorsing van de uitvoering van de arbeidsovereenkomst en/of een regeling van 
gedeeltelijke arbeid bij gebrek aan werk wegens overmacht omwille van het coronavirus (COVID-19) voor 
de periode van 1 juli 2020 tot en met 31 maart 2021.Zij vervangt aldus de collectieve arbeidsovereenkomst 
van 10 juli 2020 houdende wijziging en verlenging van de collectieve arbeidsovereenkomst van 14 april 
2020 betreffende een regeling van volledige schorsing van de uitvoering van de arbeidsovereenkomst en/of 
een regeling van gedeeltelijke arbeid bij gebrek aan werk wegens overmacht omwille van het coronavirus 
(COVID-19), geregistreerd onder het nr. 159663, maar voorwerp geworden van de administratieve beslissing 
vanwege de directeur-generaal AD Collectieve Arbeidsbetrekkingen van 16 december 2020 tot intrekking 
van deze registratie.Algemeen verbindend verklaring Art. 3. Deze collectieve arbeidsovereenkomst 
wordt neergelegd op de Griffie van de Algemene Directie Collectieve Arbeidsbetrekkingen van de Federale 
Overheidsdienst Werkgelegenheid, Arbeid en Sociaaloverleg overeenkomstig de bepalingen van het koninklijk 
besluit van 7 november 1969 tot vaststelling van de modaliteiten van neerlegging van de collectieve arbeidsovereenkomsten.De 
ondertekenende partijen vragen dat deze collectieve arbeidsovereenkomst zo vlug mogelijk bij koninklijk 
besluit algemeen verbindend wordt verklaard.Werkzekerheid Art. 4. Het doel van de 
toepassing van deze maatregelen is om ontslagen zoveel als mogelijk te voorkomen ten gevolge van de economische 
impact van het coronavirus. Indien de onderneming zich ondanks deze inspanningen gedwongen ziet om meervoudige 
ontslagen door te voeren, zijn de procedures ter zake van toepassing.Procedure Art. 
5. Bij gebrek aan werk voor de werknemers, wegens overmacht omwille van het coronavirus, mag de uitvoering 
van de arbeidsovereenkomst van de bediende geheel worden geschorst of kan een regeling van gedeeltelijke 
arbeid per week worden ingevoerd.Art. 6. Wanneer de onderneming deze collectieve arbeidsovereenkomst 
toepast, zal de duurtijd van de volledige of gedeeltelijke schorsing van de arbeidsovereenkomst niet 
hoger zijn dan de maximale duurtijd van de corona-crisismaatregelen zoals bepaald door de Federale Regering. 
Art. 7.  § 1. Bij de invoering van de regeling van volledige schorsing van de uitvoering 
van de arbeidsovereenkomst en/of een regeling van gedeeltelijke arbeid bij gebrek aan werk wegens overmacht 
omwille van het coronavirus zal de onderneming de ondernemingsraad informeren over : 1. de 
economische en financiële situatie die de onderneming noopt deze regeling door te voeren;2. 
de gevolgen van de invoering van de regeling op de onderneming en op de toestand van de werknemers;3. 
de concrete toepassingsmodaliteiten van de invoering van de regeling.Deze informatie kan op 
elektronische wijze gecommuniceerd worden.Bij ontstentenis van een ondernemingsraad binnen 
de onderneming, zal de informatie meegedeeld worden aan de syndicale afvaardiging. § 
2. Deze informatie zal gegeven worden vóór de betekening van de kennisgeving van de invoering van tijdelijke 
werkloosheid wegens overmacht omwille van het coronavirus, aan het werkloosheidsbureau van de Rijksdienst 
voor Arbeidsvoorziening. § 3. Tijdens de periode van toepassing van de regeling van 
volledige schorsing van de uitvoering van de arbeidsovereenkomst en/of een regeling van gedeeltelijke 
arbeid bij gebrek aan werk wegens overmacht omwille van het coronavirus, zal op maandelijkse basis een 
opvolgingsinformatie van de ingevoerde regeling gebeuren samen met de ondernemingsraad.Bij 
ontstentenis van een ondernemingsraad binnen de onderneming, zal de informatie meegedeeld worden aan 
de syndicale afvaardiging. § 4. In het kader van deze opvolging informeert de werkgever 
de ondernemingsraad over : - de evolutie van de economische en financiële toestand van de onderneming;- 
het gevolg van de ingevoerde regeling;- de eventuele aanpassingen die aan de toepassing van 
de ingevoerde regeling moet worden aangebracht. Art. 8.  § 1. Bij de invoering van de 
regeling van volledige schorsing van de uitvoering van de arbeidsovereenkomst en/of een regeling van 
gedeeltelijke arbeid bij gebrek aan werk wegens overmacht omwille van het coronavirus, moet de onderneming 
zonder ondernemingsraad, syndicale afvaardiging of comité voor preventie en bescherming op het werk bij 
de invoering van de maatregel het volgende aan de voorzitter van het paritair subcomité meedelen : 1. 
de economische en financiële situatie die de onderneming noopt deze regeling in te voeren;2. 
de gevolgen van de invoering van de regeling op de onderneming en op de toestand van de werknemers;3. 
de concrete toepassingsmodaliteiten van de regeling.De voorzitter van het paritair subcomité 
informeert op zijn beurt de woordvoerders van de in het paritair comité vertegenwoordigde organisaties. 
§ 2. De mededeling aan de voorzitter van het paritair subcomité moet gebeuren vóór de betekening 
van de kennisgeving aan het werkloosheidsbureau van de Rijksdienst voor Arbeidsvoorziening (RVA). Art. 
9.  § 1. Wanneer de procedures bedoeld in artikel 7 of artikel 8 van deze collectieve arbeidsovereenkomst 
niet worden nageleefd, kan de meest gerede partij, in afwijking van hoofdstuk VIII van de collectieve 
arbeidsovereenkomst betreffende het statuut van de vakbondsafvaardigingen van 24 oktober 1975, een spoedprocedure 
tot verzoening aanvragen bij het verzoeningscomité, teneinde de geschillen met betrekking tot het respect 
van de informatie- en overlegprocedure binnen de drie werkdagen na de aanvraag te onderzoeken. 
§ 2. Indien het omwille van omstandigheden buiten de wil van de partijen echter onmogelijk is 
om binnen de 3 werkdagen te vergaderen, kan de termijn verlengd worden tot 7 werkdagen.Inkomensgarantie 
Art. 10.  § 1. De werknemer die onderworpen is aan een regeling van volledige schorsing 
van de uitvoering van de arbeidsovereenkomst en/of een regeling van gedeeltelijke arbeid bij gebrek aan 
werk wegens overmacht omwille van het coronavirus, zal een toeslag ten laste van de werkgever ontvangen 
van 9,40 EUR per dag werkloosheid. § 2. Daarenboven ontvangt hij ten laste van de werkgever 
0,94 EUR : - per dag in een regeling van volledige schorsing van de uitvoering van de arbeidsovereenkomst 
en/of een regeling van gedeeltelijke arbeid bij gebrek aan werk wegens overmacht omwille van het coronavirus;- 
voor elke volledige schijf van 50 EUR die het maandelijks loonplafond bepaald in het kader van de werkloosheidsreglementering 
overschrijdt.Onder "dag" wordt begrepen : elke dag waarvoor de Rijksdienst voor Arbeidsvoorziening 
de werknemer een werkloosheidsuitkering betaalt.Indien het brutomaandloon van de werknemer 
groter is dan het maandelijks loonplafond bepaald in het kader van de werkloosheidsreglementering (momenteel 
2 754,76 EUR), heeft de werknemer ten laste van zijn werkgever recht op een bijkomende brutotoeslag van 
0,94 EUR per dag voor elke volledige schijf van 50 EUR waarmee zijn brutomaandloon het loonplafond van 
2 754,76 EUR overstijgt.Gunstigere regelingen op ondernemingsvlak in het kader van corona zijn 
mogelijk maar zullen worden verrekend met de sectorale bedragen in deze collectieve arbeidsovereenkomst. 
In ieder geval moet het supplement minstens gelijkwaardig zijn als de hierboven vermelde bedragen. 
§ 3. Het bruto belastbaar bedrag van de maandelijkse tijdelijke werkloosheidsuitkering verhoogd 
met de toegekende toeslagen, mag de 100 pct. van het bruto belastbaar maandloon niet overschrijden. 
§ 4. Onder "maandloon" wordt verstaan : het basismaandloon, verhoogd met de premies waarvan de 
periodiciteit de maand niet overschrijdt en die bij niet-betaalde afwezigheden geproratiseerd worden. 
§ 5. In geval van deeltijdse tewerkstelling zullen de aanvullingen op dusdanige wijze toegekend 
worden dat de deeltijdse werknemer een bruto belastbaar bedrag ontvangt dat proportioneel blijft aan 
wat een voltijdse bediende zou ontvangen.Gelijkstelling Art. 11.  § 1. De 
periodes van volledige schorsing van de uitvoering van de arbeidsovereenkomst en/of een regeling van 
gedeeltelijke arbeid bij gebrek aan werk wegens overmacht omwille van het coronavirus, worden gelijkgesteld 
met arbeidsdagen in de volgende gevallen : - de jaarlijkse vakantie (zowel vakantiedagen als 
vakantiegeld);- het recht op ecocheques, indien van toepassing;- de opzeggingstermijnen 
en -vergoedingen;- de eindejaarspremie, indien van toepassing;- extra-legale hospitalisatieverzekeringen, 
indien van toepassing. § 2. Andere eventuele gelijkstellingen kunnen het voorwerp zijn 
van voorafgaand overleg. Art. 12. Duur en inwerkingtredingDeze collectieve overeenkomst 
wordt gesloten voor bepaalde duur. Zij treedt in werking op 1 juli 2020 en treedt buiten werking op 31 
maart 2021.Deze collectieve arbeidsovereenkomst is enkel van toepassing in geval van tijdelijke 
werkloosheid "coronavirus" of bij tijdelijke werkloosheid omwille van overmacht ingevolge het coronavirus.Gezien 
om te worden gevoegd bij het koninklijk besluit van 18 april 2021. De Minister van Werk,P.-Y. 
DERMAGNE