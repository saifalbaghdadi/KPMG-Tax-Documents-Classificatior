Publicatie : 2020-04-15Numac : 2020030634
VLAAMSE OVERHEID
 3 APRIL 2020. - Besluit van de Vlaamse Regering tot regeling van bepaalde tijdelijke maatregelen in het beleidsveld cultuur door de civiele noodsituatie met betrekking tot de volksgezondheid ingevolge het coronavirus COVID-19 
RechtsgrondDit besluit is gebaseerd op:- het decreet 
van 20 maart 2020 over maatregelen in geval van een civiele noodsituatie met betrekking tot de volksgezondheid, 
artikel 5.VormvereistenDe volgende vormvereisten zijn vervuld:- De Vlaamse 
minister, bevoegd voor de begroting, heeft zijn akkoord gegeven op 2 april 2020.- Er is geen 
advies gevraagd aan de Raad van State, met toepassing van artikel 3, § 1, van de wetten op de 
Raad van State, gecoördineerd op 12 januari 1973. De dringende noodzakelijkheid laat niet toe om te wachten 
op het advies van de Raad van State binnen een verkorte termijn van 5 dagen, omwille van de coronacrisis 
en de zeer snelle evolutie van de situatie. Het is van fundamenteel belang voor hun financieel overleven 
dat begunstigden van een subsidie onmiddellijk duidelijkheid krijgen over de kosten die zij kunnen aanrekenen 
voor activiteiten die ingevolge de civiele noodsituatie niet, beperkt of gewijzigd hebben plaatsgevonden 
en over de snellere uitbetaling van beloofde voorschotten. De coronacrisis en het afkondigen door de 
Vlaamse Regering op 20 maart van de duurtijd van de civiele noodsituatie heeft tot gevolg dat in het 
kader van het decreet van 7 juli 2017 houdende de subsidiëring en erkenning van het sociaal-cultureel 
volwassenenwerk in het belang van de organisaties en de Vlaamse overheid maximale rechtszekerheid moet 
worden verzekerd in lopende procedures. De termijn voor het afsluiten van het Afsprakenkader Onderzoek, 
die vastgelegd was op 31 maart 2020, is door de civiele noodsituatie onhaalbaar geworden en moet onmiddellijk 
worden aangepast.MotiveringDit besluit is gebaseerd op de volgende motieven:- 
Het decreet van 20 maart 2020 over maatregelen in geval van een civiele noodsituatie met betrekking tot 
de volksgezondheid verleent in artikel 5 de Vlaamse Regering de bevoegdheid om in geval van een civiele 
noodsituatie met betrekking tot de volksgezondheid nadere regels uit te werken voor de opschorting, het 
stuiten of de verlenging van proceduretermijnen of de tijdelijke aanpassing van procedurele of administratieve 
verplichtingen in diverse decreten en de uitvoeringsbesluiten erbij om een maximale rechtszekerheid te 
verzekeren;- Het is niet meer dan billijk om de kosten die begunstigden van een subsidie binnen 
het beleidsveld cultuur hebben gemaakt voor activiteiten die niet, of slechts beperkt of gewijzigd hebben 
kunnen plaatsvinden ingevolge de civiele noodsituatie ingevolge het coronavirus COVID-19, uit te betalen 
binnen de perken van de toegekende subsidie. Zo wordt vermeden dat voor vele begunstigden van een subsidie 
dramatische financiële problemen ontstaan. Het betreffen uitbetalingen die reeds voorzien zijn en dus 
geen meerkost genereren voor de Vlaamse overheid.- Voor de reeds toegekende werkingssubsidies 
2020, is meestal een voorschot betaald van 50% of lager van de subsidie. Een voorschotbetaling is in 
de regelgeving afhankelijk gemaakt van een termijn bij de toekennende overheid.Het departement 
CJM kan zich herorganiseren om bijkomende voorschotten die voorzien zijn voor later in het begrotingsjaar, 
vervroegd uit te betalen. De overheid kan b.v. een parallel creëren met projectmatige subsidies, waar 
een voorschot van 80% of 90% gebruikelijk is, en de voorschotbetaling van juli vervroegen. Een versnelde 
voorschotbetaling kan liquiditeitsproblemen helpen dempen.- De coronacrisis, de federale coronavirusmaatregelen 
en het afkondigen door de Vlaamse Regering op 20 maart van de duurtijd van de civiele noodsituatie hebben 
een rechtstreekse impact op de vastgestelde procedurestappen in het decreet van 7 juli 2017 houdende 
de subsidiëring en erkenning van het sociaal-cultureel volwassenwerk.Er kunnen geen bezoeken 
ter plaatse meer worden georganiseerd bij de regionale organisaties omwille van het besmettingsgevaar. 
Parallel aan de beoordelingsprocedure voor de regionale organisaties dient de administratie ook de commissies 
voor de beoordelingsprocedure voor de organisaties met een werking voor Vlaanderen (al dan niet inclusief 
Brussel) verder uit te voeren. Ook daar zorgt de coronacrisis voor problemen op vlak van de organisatie 
van de beoordelingscommissies. Om de lopende beoordelingsronde voor deze organisaties op de best mogelijke 
manier te laten verlopen, wordt er voor gekozen om de procedure voor de regionale organisaties gedeeltelijk 
te verplaatsen.Het is aangewezen om de beoordelingsprocedure voor de regionale organisaties 
die nog geen bezoek ter plaatse kregen met een jaar uit te stellen. Voor de beslissing door de Vlaams 
Regering over de nieuwe beleidsperiode worden de regionale organisaties die dit jaar nog geen bezoek 
ter plaatse kregen op dezelfde manier behandeld als de organisaties die positief advies ontvingen. De 
organisaties met een werking binnen een specifieke regio worden als volgt beoordeeld (zie de artikels 
38, 42 t.e.m. 44 van het decreet van 7 juli 2017): in het eerste kwartaal van het laatste jaar van een 
beleidsperiode legt de beoordelingscommissie een bezoek ter plaatse af. Het bezoek resulteert in een 
verslag waarbij de organisaties volgend eindresultaat krijgen: positief, positief met aanbevelingen of 
negatief met aanbevelingen. Enkel een negatief eindresultaat kan een impact hebben op de hoogte van de 
subsidie-enveloppe. Op een negatieve beoordeling volgt een remediëringstraject. Indien dit het negatieve 
resultaat bevestigt kan de Vlaamse Regering beslissen de subsidie stop te zetten. Aangezien de Vlaamse 
Regering één organisatie per regio dient te subsidiëren zal dan een nieuwe organisatie in die bepaalde 
regio dienen opgericht te worden.Momenteel zijn reeds 7 van de 13 regionale organisaties bezocht 
en ontvingen een preadvies. Een daarvan is negatief, twee zijn positief met aanbevelingen en vier zijn 
positief. 6 regionale organisaties zijn nog niet bezocht. Het voorstel is om de bezoeken ter plaatse 
van deze 6 regionale organisaties te laten plaatsvinden in het eerste kwartaal van 2021.Voor 
de 7 regionale organisaties die reeds bezocht zijn, wordt er geopteerd om het definitief advies uiterlijk 
op 15 juli aan de organisatie te bezorgen.- Overeenkomstig artikel 22, § 2, 1°  van 
het decreet van 7 juli 2017 houdende de subsidiëring en erkenning van het sociaal-cultureel volwassenenwerk 
wordt de kwaliteit van de werking van de sociaal-culturele volwassenenorganisaties die op het moment 
van aanvraag niet erkend zijn op basis van het decreet van 4 april 2003 o.m. beoordeeld door de beoordelingscommissie 
aan de hand van een gesprek met de organisatie. Gelet op het besmettingsgevaar is het noodzakelijk om 
in geval van een civiele noodsituatie een alternatieve digitale procedure te voorzien waarbij de organisaties 
net zoals bij een fysieke hearing hun eigen verhaal kunnen vertellen en vragen van de commissieleden 
kunnen beantwoorden.- Het kunstensteunpunt, het steunpunt voor cultureel erfgoed, het steunpunt 
voor sociaal-cultureel werk en het Circuscentrum dienen met de administratie uiterlijk op 31 maart 2020 
het Afsprakenkader Onderzoek af te sluiten, vermeld in artikel 72 van het Kunstendecreet van 13 december 
2013, artikel 53/1 van het Cultureelerfgoeddecreet van 24 februari 2017 en artikel 47/2 van het decreet 
van 7 juli 2017 houdende de subsidiëring en erkenning van het sociaal-cultureel volwassenenwerk en artikel 
16, tweede lid, 2°  van het Circusdecreet van 1 maart 2019. Door de civiele noodsituatie met betrekking 
tot de volksgezondheid ingevolge het coronavirus COVID-19 is deze termijn niet meer haalbaar en wordt 
deze verschoven naar uiterlijk 31 oktober 2020.Juridisch kaderDit besluit sluit aan 
bij de volgende regelgeving:- het Kunstendecreet van 13 december 2013;- het decreet 
van 7 juli 2017 houdende de subsidiëring en erkenning van het sociaal-cultureel volwassenenwerk;- 
het Cultureelerfgoeddecreet van 24 februari 2017;- het Circusdecreet van 1 maart 2019;- 
het besluit van de Vlaamse Regering van 27 oktober 2017 betreffende de uitvoering van het decreet van 
7 juli 2017 houdende de subsidiëring en erkenning van het sociaal-cultureel volwassenenwerk;- 
het besluit van de Vlaamse Regering van 26 april 2019 betreffende de uitvoering van het decreet van 29 
maart 2019 houdende diverse bepalingen in het beleidsveld cultuur;- het besluit van de Vlaamse 
Regering van 20 maart 2020 houdende vaststelling van een civiele noodsituatie met betrekking tot de volksgezondheid, 
zoals vermeld in het decreet van 20 maart 2020 over maatregelen in geval van een civiele noodsituatie 
met betrekking tot de volksgezondheid.InitiatiefnemerDit besluit wordt voorgesteld 
door de Vlaamse minister van Buitenlandse Zaken, Cultuur, ICT en Facilitair Management.Na beraadslaging,DE 
VLAAMSE REGERING BESLUIT:Artikel 1. Bij het toezicht op de verantwoording van subsidies binnen 
het beleidsveld cultuur, worden de onderbouwde kosten van gesubsidieerde activiteiten die niet, beperkt 
of gewijzigd hebben plaatsgevonden ingevolge de civiele noodsituatie met betrekking tot de volksgezondheid 
ingevolge het coronavirus COVID-19, binnen de perken van de begrotingskredieten in aanmerking genomen.Art. 
2. In het geval de uitbetaling van subsidies in het beleidsveld cultuur gebeurt in meerdere voorschotten 
en een saldo, zal in afwijking van de termijnen bepaald in decreten en besluiten, in het jaar 2020 binnen 
de perken van de begrotingskredieten de uitbetaling van deze voorschotten maximaal worden vervroegd.Art. 
3.  § 1. Voor de toepassing van artikel 30 van het decreet van 7 juli 2017 betreffende de subsidiëring 
en erkenning van het sociaal-cultureel volwassenenwerk worden de sociaal-culturele volwassenenorganisaties 
met een werking binnen een specifieke regio, vermeld in paragraaf 2, op dezelfde wijze behandeld als 
organisaties met een positief advies.§ 2. In afwijking van artikel 38 van hetzelfde 
decreet :1°  wordt het bezoek ter plaatse van de sociaal-culturele volwassenenorganisaties 
met een werking binnen een specifieke regio waarbij geen bezoek ter plaatse heeft kunnen plaatsvinden 
omwille van de COVID19 crisis tijdens het eerste kwartaal van het laatste jaar van de beleidsperiode, 
uitgevoerd tijdens het eerste kwartaal van het eerste jaar van de beleidsperiode.2°  wordt 
uiterlijk op 15 juli 2020 het definitief advies bezorgd aan de sociaal-culturele organisaties met een 
werking binnen specifieke regio's die reeds een bezoek ter plaatse kregen.Art. 4. Door de civiele 
noodsituatie met betrekking tot de volksgezondheid ingevolge het coronavirus COVID-19, kan het gesprek 
met de organisatie, vermeld in artikel 22, § 2, 1°  van het decreet van 7 juli 2017 houdende de 
subsidiëring en erkenning van het sociaal-cultureel volwassenenwerk, worden vervangen door een procedure 
waarbij de organisatie op een gelijkaardige manier als bij een fysieke hearing gehoord kan worden op 
een digitale manier.Art. 5. In afwijking van artikel 6, derde lid van het besluit van de Vlaamse 
Regering van 26 april 2019 betreffende de uitvoering van het decreet van 29 maart 2019 houdende diverse 
bepalingen in het beleidsveld cultuur en in afwijking van artikel 14, derde lid van het besluit van de 
Vlaamse Regering van 28 juni 2019 betreffende de uitvoering van het Circusdecreet van 1 maart 2019, wordt 
in het jaar 2020 het Afsprakenkader Onderzoek uiterlijk op 31 oktober afgesloten. Dat Afsprakenkader 
Onderzoek loopt tot 31 maart van het jaar dat volgt op het begin van een nieuwe regeerperiode.Art. 
6. Dit besluit heeft uitwerking met ingang van 20 maart 2020.Art. 7. De Vlaamse minister, bevoegd 
voor de cultuur, is belast met de uitvoering van dit besluit.Brussel, 3 april 2020.De 
minister-president van de Vlaamse Regering, Vlaams minister van Buitenlandse Zaken, Cultuur, ICT en Facilitair 
Management,J. JAMBON