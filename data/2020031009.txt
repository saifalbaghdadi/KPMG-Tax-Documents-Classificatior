Publicatie : 2020-06-18Numac : 2020031009
MINISTERIE VAN DE FRANSE GEMEENSCHAP 
 11 JUNI 2020. - Besluit van de Regering van de Franse Gemeenschap van bijzondere machten nr. 22 betreffende de steun aan de sector van het Onderwijs voor sociale promotie in het kader van de COVID-19- gezondheidscrisis 
De 
Regering van de Franse Gemeenschap,Gelet op het decreet van 17 maart 2020 tot toekenning van 
bijzondere machten aan de Regering in het kader van de COVID-19-gezondheidscrisis, inzonderheid op artikel 
1, § 1, g);Gelet op het advies van de Inspectie van Financiën, gegeven op 8 mei 2020; 
Gelet op de akkoordbevinding van de Minister van Begroting van 20 mei 2020; Gelet op het advies 
67.465/2 van de Raad van State, gegeven op 28/05/2020, met toepassing van artikel 84, § 1, eerste 
lid, 3°,  van de wetten op de Raad van State, gecoördineerd op 12 januari 1973;Overwegende 
dat de gezondheidscrisis in verband met het COVID-19 grote economische problemen voor onderwijsinstellingen 
voor sociale promotie heeft veroorzaakt om aanvullende lestijden te organiseren met betrekking tot de 
beroepspraktijk die nodig is na de inperking;Gelet op de dringende noodzaak om de middelen 
van de onderwijsinstellingen voor sociale promotie met extra bedragen te versterken;Op de voordracht 
van de Minister van Onderwijs voor sociale promotie; Na beraadslaging,Besluit : Artikel 
1. Dit besluit van bijzondere machten is van toepassing op de instellingen voor het secundair en hoger 
onderwijs voor sociale promotie, zoals bedoeld in de artikelen 1 en 2 van het decreet van 16 april 1991 
betreffende het onderwijs voor sociale promotie, hierna het decreet genoemd.Art. 2. De Regering 
draagt de Minister van Onderwijs voor sociale promotie op een uitzonderlijke financieringsreserve van 
1.054.335 euro te vormen, die verdeeld moet worden, in de vorm van lestijden tussen de onderwijsinstellingen 
voor sociale promotie bedoeld in artikel 1, met inachtneming van de voorwaarden vermeld in dit besluit.Art. 
3. Het uitzonderlijk bedrag bedoeld in artikel 2 wordt uitsluitend bestemd voor de financiering van aanvullende 
lestijden die georganiseerd worden vanaf de datum van de inwerkingtreding van dit besluit tot 31 december 
2020 voor de onderwijseenheden die een beroepspraktijk vereisen of de uitvoering van technische vaardigheden 
die onmogelijk op afstand kunnen worden uitgevoerd en die leiden tot de bekrachtiging van een afdeling.Art. 
4. De Federaties van inrichtende machten dienen aanvragen om uitzonderlijke financiering van lestijden 
van hun instellingen in bij de Algemene Raad voor het onderwijs voor sociale promotie, zoals bedoeld 
in artikel 78 van het decreet.Op basis van deze aanvragen brengt de Algemene Raad een advies 
uit aan de Minister van Onderwijs voor sociale promotie. De Minister van Onderwijs voor sociale promotie 
kent de instellingen de lestijden bedoeld in artikel 3 toe na advies van de Algemene Raad voor Onderwijs 
voor sociale promotie met betrekking tot de verdeling van de middelen over de verschillende instellingen.Indien 
het aantal aanvragen hoger is dan het aantal beschikbare lestijden, geeft de Minister van Onderwijs voor 
sociale promotie voorrang aan de onderwijseenheden van afdelingen die betrekking hebben op een kritisch 
beroep of een knelpuntberoep.Art. 5.  Dit besluit treedt in werking de dag waarop het in het 
Belgisch Staatsblad wordt bekendgemaakt. Art. 6. De Minister van Onderwijs voor sociale promotie 
is belast met de uitvoering van dit besluit.Brussel, 11 juni 2020.De Minister-President,P.-Y. 
JEHOLETDe Minister van Begroting, Ambtenarenzaken, Gelijke kansen en toezicht op « Wallonie-Bruxelles 
Enseignement",Fr. DAERDENDe Minister van Hoger Onderwijs, Onderwijs voor sociale 
promotie, Universitaire ziekenhuizen, Hulpverlening aan de jeugd, Justitiehuizen, Jeugd, Sport en Promotie 
van Brussel,V. GLATIGNY .