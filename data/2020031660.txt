Publicatie : 2020-11-19Numac : 2020031660
VLAAMSE OVERHEID
 13 NOVEMBER 2020. - Besluit van de Vlaamse Regering tot erkenning van de COVID-19-crisis en tot afwijking van de regeling over de Winwinlening 
RechtsgrondDit besluit is gebaseerd op:- 
het decreet van 19 mei 2006 betreffende de Winwinlening, artikel 9/1 en 9/2, ingevoegd bij het decreet 
van 2 oktober 2020.VormvereistenDe volgende vormvereisten zijn vervuld:- 
het akkoord van de Vlaamse minister, bevoegd voor begroting, is gegeven op 24 september 2020.- 
De Raad van State heeft advies 68.108/1 gegeven op 29 oktober 2020, met toepassing van artikel 84, § 
1, eerste lid, 2°,  van de wetten op de Raad van State, gecoördineerd op 12 januari 1973.MotiveringDit 
besluit is gebaseerd op het volgende motief:- Omdat de Vlaamse economie hard wordt getroffen 
door de COVID-19-crisis, wil de Vlaamse Regering het bestaande instrument van de Winwinlening verruimen 
en de getroffen ondernemingen ondersteunen door de kredietpartijen de mogelijkheid te geven om de Winwinlening 
te verlengen, met uitbreiding van het fiscale voordeel.Juridisch kaderDit besluit 
sluit aan bij de volgende regelgeving:- het Winwinleningbesluit van 20 juli 2006.InitiatiefnemerDit 
besluit wordt voorgesteld door de Vlaamse minister van Economie, Innovatie, Werk, Sociale economie en 
Landbouw.Na beraadslaging,DE VLAAMSE REGERING BESLUIT : Artikel 1. De huidige 
economische situatie wordt met ingang van 15 maart 2020 erkend als de COVID-19-crisis als vermeld in 
hoofdstuk VI/1 van het decreet van 19 mei 2006 betreffende de Winwinlening.Het einde van de 
COVID-19-crisis zal bij mededeling op de Vlaamse Regering worden vastgesteld.Art. 2. Als de 
partijen gebruik maken van de mogelijkheid om de looptijd van de Winwinlening te verlengen, vermeld in 
artikel 9/1 van het decreet van 19 mei 2006 betreffende de Winwinlening, wordt de aanspraak op het jaarlijks 
belastingkrediet, vermeld in artikel 8 van hetzelfde decreet, en het eenmalig belastingkrediet, vermeld 
in artikel 9 van hetzelfde decreet, met eenzelfde periode verlengd.De verlenging, vermeld in 
het eerste lid, kan een of twee jaar bedragen.De verlenging, vermeld in het eerste lid, geldt 
alleen voor de Winwinleningen waarvan de contractuele looptijd afloopt in 2020 en waarvan de akte van 
verlenging is gesloten na 15 maart 2020.Kredietgevers kunnen aanspraak maken op de belastingkredieten, 
vermeld in het eerste lid, als voldaan is aan al de volgende voorwaarden:1°  de akte van verlenging 
wordt gesloten uiterlijk op 31 december 2020;2°  de akte van verlenging en de nieuwe aflossingstabel 
worden geregistreerd overeenkomstig artikel 10/3 van het Winwinleningbesluit van 20 juli 2006.Art. 
3. Ter uitvoering van artikel 9/2, eerste lid van het decreet van 19 mei 2006 betreffende de Winwinlening 
wordt voor de Winwinleningen die geldig gesloten worden na 15 maart 2020 en ten laatste op 31 december 
2021 het eenmalig belastingkrediet zoals bedoeld in artikel 9 van het decreet van 19 mei 2006 naar 40% 
gebracht en dit voor de ganse contractuele looptijd van de Winwinlening.Art. 4. Dit besluit 
treedt in werking op de dag die volgt op de bekendmaking ervan in het Belgisch Staatsblad, met uitzondering 
van artikel 3, dat in werking treedt vanaf aanslagjaar 2021.Art. 5. De Vlaamse minister, bevoegd 
voor de economie, is belast met de uitvoering van dit besluit.Brussel, 13 november 2020.De 
minister-president van de Vlaamse Regering,J. JAMBONDe Vlaamse minister van van Economie, 
Innovatie, Werk, Sociale economie en Landbouw,H. CREVITS