Publicatie : 2020-05-20Numac : 2020041340
FEDERALE OVERHEIDSDIENST SOCIALE ZEKERHEID  
 14 MEI 2020. - Koninklijk besluit nr. 21 houdende tijdelijke aanpassingen aan de vergoedingsvoorwaarden en administratieve regels in de verplichte verzekering voor geneeskundige verzorging ten gevolge van de COVID-19 pandemie 
VERSLAG AAN DE KONINGSire,Ik heb de eer U hierbij 
een ontwerp van koninklijk besluit nr. 21 houdende tijdelijke aanpassingen aan de vergoedingsvoorwaarden 
en administratieve regels in de verplichte verzekering voor geneeskundige verzorging ten gevolge van 
de COVID-19 pandemie voor te leggen.Bij wet van 27 maart 2020 heeft de wetgever aan de Koning 
bijzondere machten verleend om maatregelen te nemen in de strijd tegen de verspreiding van het Coronavirus 
COVID-19. Het betreft maatregelen om de directe en indirecte gevolgen van de COVID-19 pandemie voor de 
verplichte verzekering op te vangen.Overeenkomstig artikel 2 van de wet van 27 maart 2020 die 
machtiging verleent aan de Koning om maatregelen te nemen in de strijd tegen de verspreiding van het 
coronavirus COVID-19 (II) beoogt het ontwerp van besluit het mogelijk te maken de toegang tot de noodzakelijke 
zorgen te waarborgen teneinde te reageren op de coronavirus COVID-19 epidemie of pandemie en de gevolgen 
ervan op te vangen, meer bepaald deze gelieerd aan het garanderen van de volksgezondheid gelet op de 
inperkingsmaatregelen.De maatregelen beogen om het mogelijk te maken dat in het licht van de 
huidige context de noodzakelijke zorgen verstrekt worden aan de patiënt. Deze maatregelen vereisen een 
dringende juridische formalisering opdat de continuïteit van de zorg en de rechtszekerheid voor de verschillende 
partners van de verplichte verzekering voor geneeskundige verzorging gewaarborgd worden. Het geheel van 
de maatregelen beoogt de belangen van de patiënten te beschermen en kan geen afbreuk aan hun rechten 
tot gevolg hebben.Artikel 6, tweede lid, van de wet van 27 maart 2020 die machtiging verleent 
aan de Koning om maatregelen te nemen in de strijd tegen de verspreiding van het coronavirus COVID-19 
(II) voorziet in de mogelijkheid om de wettelijke of reglementaire adviezen niet in te winnen dan wel 
deze binnen een kortere termijn in te winnen. In het kader van de voorbereiding van huidig ontwerp werd 
de moeilijkheid vastgesteld voor deze organen om in de huidige context te vergaderen. Voor sommige procedures 
zijn de besluitvormingsorganen schriftelijk geraadpleegd kunnen worden of is er overleg geweest zonder 
fysiek contact. In de reglementaire bepalingen die de werking van die organen regelen en de huishoudelijke 
reglementen is die mogelijkheid echter niet altijd voorzien of slechts voor minder belangrijke zaken. 
Daarnaast is formeel overleg op afstand om praktische of reglementaire redenen niet altijd mogelijk geweest. 
Om de besluitvorming niet te blokkeren hebben afwijkingen van de formele overlegprocedures plaatsgevonden 
zonder evenwel het overleg met de stakeholders uit te schakelen. Er heeft in de plaats daarvan of aanvullend 
informeel overleg plaatsgevonden met de stakeholders, in het bijzonder de ziekenfondsen en de vertegenwoordigers 
van de zorgverleners voor deze materies.Transversale overwegingenHet was niet mogelijk 
om alle wettelijk en reglementair voorziene procedures te volgen maar de vastgestelde maatregelen zijn 
aangenomen op basis van vragen van patiënten, zorgverleners en ziekenfondsen en maakten voorwerp uit 
van informeel overleg met de zorgverleners en de ziekenfondsen (hetzij door digitaal overleg, uitwisselingen 
per mail en telefonische contacten).Om een optimale gelijke behandeling voor patiënten en zorgverleners 
te bewerkstelligen, werden 12 principes afgesproken met de verzekeringsinstellingen op basis van commentaar 
uit de verschillende sectoren, die als basis dienden voor de aangenomen maatregelen met betrekking tot 
vergoedingsvoorwaarden in de verschillende sectoren (met uitzondering van de geneesmiddelen die een specifieke 
aanpak vergden). Deze principes zijn vervolgens aangepast in functie van de specificiteiten van elke 
sector.1/ Geldigheid niet-medicamenteuze voorschriften wordt verlengd met 6 maanden - de uitvoerende 
zorgverlener (kiné, verpleegkundige, enz.) is verantwoordelijk om te checken of de inhoud van het voorschrift 
nog actueel is.2/ Als in de vergoedingsvoorwaarden van een verstrekking een maximale leeftijdsvoorwaarde 
wordt vermeld, wordt deze leeftijd verlengd met 6 maanden.3/ Levertermijnen door de zorgverleners 
worden verlengd met 6 maanden.4/ Adviserend artsen kunnen op basis van dossier oordelen, zelfs 
als dit onvolledig is.Als reglementering voor een akkoord van een adviserend arts een lichamelijk 
onderzoek voorziet, kan de adviserend arts een akkoord geven zonder lichamelijk onderzoek als hij vindt 
dat hij over voldoende (schriftelijke) informatie beschikt.De termijnen voor beslissing van 
adviserend arts worden niet verlengd.Als een stilzwijgend akkoord is voorzien bij gebrek aan 
beslissing binnen een termijn, blijft de regel dezelfde, d.w.z. dat het akkoord wordt geacht te zijn 
gegeven als de termijn is verstreken.Dit wordt niet gewijzigd om niet te raken aan de rechten 
van de sociaal verzekerde.5/ Voorschrift kan worden opgesteld na telefonische of video consultatie.6/ 
De duurtijd voor het in aanmerking nemen van documenten die een medische toestand bewijzen wordt verlengd 
met 6 maanden.7/ Verlenging van de niet medicamenteuze akkoorden, stilzwijgende akkoorden, 
kennisgevingen van de adviserend artsen met 6 maanden voor deze die gedeeltelijk in werking waren gedurende 
de COVID periode (van 1 maart tem een datum te bepalen) zonder dat deze verlenging evenwel het voorziene 
aantal zittingen wijzigt.De uitvoerende zorgverlener (kiné, verpleegkundige, enz.) is verantwoordelijk 
om te checken of de inhoud nog actueel is gelet op de gezondheidstoestand van de patiënt.8/ 
Verlenging met 6 maanden van de termijnen voor het overmaken van documenten die een voorwaarde zijn voor 
terugbetaling van een verstrekking.9/ Mogelijkheid voor de adviserend-artsen om te werken op 
basis van kopies van een document.10/ Ondertekening door de zorgverlener in naam van de patiënt 
met vermelding dat de patiënt werd geïnformeerd over de inhoud van het document.11/ De maximumtermijnen 
ten opzichte van een gebeurtenis of tussen verstrekkingen, die zijn voorzien in de vergoedingsvoorwaarden, 
worden telkens verlengd met zes maanden.12/ Voor alle prestaties voor dewelke een opvolgtermijn 
is voorzien (termijn binnen dewelke een opvolging dient te gebeuren zonder dat een prestatie kan worden 
aangerekend) en als deze termijn loopt of begint te lopen tijdens de covid periode, wordt deze termijn 
geschorst vanaf 1 maart tot het einde van de COVID periode. Daarenboven wordt deze termijn verlengd met 
30 dagen.De artikelen 1 tot 30 verwijzen naar de maatregelen die tot doel hebben om de gevolgen 
van de actuele toestand op te vangen voor verschillende sectoren van de verzekering voor geneeskundige 
verzorging. Deze zullen u hieronder kort artikelsgewijs worden beschreven.Artikel 1. De maatregelen 
bedoeld in het ontwerp van besluit betreffen de tijdelijke aanpassingen vereist in het kader van de verzekering 
voor geneeskundige verzorging en nodig voor het behoud van de continuïteit van de zorgen ten gevolge 
van de pandemie, door de inperkingsmaatregelen in het bijzonder die werden genomen en hun weerslag op 
de toegang tot zorgen voor de rechthebbenden.Afdeling 1 - Aanpassing vergoedingsvoorwaarden 
van bepaalde geneesmiddelenDe maatregelen passen de regels van verzekering voor geneeskundige 
verzorging aan met betrekking tot de machtigingen voor vergoeding van bepaalde geneesmiddelen, producten 
of farmaceutische verstrekkingen. Ze hebben tot doel om te voorkomen dat de behandeling van en terugbetaling 
aan de patiënt onderbroken zou worden, evenals om de naleving van bepaalde maatregelen van inperking 
door COVID-19 te vergemakkelijken.Art. 2. Voor de vergoeding van specialiteiten gebruikt in 
het kader van medisch begeleide voortplanting, wordt de maximale leeftijd verlengd met 6 maanden.Art. 
3. De terugbetalingsvoorwaarden van de antimycotica (farmaceutische specialiteiten op basis van voriconazole, 
posaconazole, isavuconazole, caspofungine en anidulafungine) worden tijdelijk uitgebreid om de terugbetaling 
ook mogelijk te maken voor behandeling van bepaalde schimmelinfecties bij COVID- 19 patiënten.Art. 
4. Voor zuurstof en de oxyconcentrators zal de lopende machtiging minstens tot en met 31 mei 2020 geldig 
blijven en de terugbetaling van maximaal 6 periodes van 1 maand mogelijk maken. Op die manier kan de 
overgang naar langdurige zuurstoftherapie uitgesteld worden naar een latere datum.De onderlinge 
uitwisselbaarheid van de machtigingen/akkoorden afgeleverd door de adviserend artsen in het kader van 
zuurstoftherapie is voorzien : een machtiging/akkoord dat gegeven is voor het ene type zuurstoftherapie 
is ook geldig voor een ander type zuurstoftherapie.Art. 5. Minstens tot en met 31 mei 2020 
zullen, in het geval van een tekort aan erytrocytenconcentraten, de specialiteiten op basis van IV-ijzer 
en erytropoëtines terugbetaald zijn, op voorwaarde dat ze bedoeld zijn ter correctie van bepaalde bloedarmoedes 
om zo te voorkomen dat transfusies nodig zijn.Art. 6. Publieke officina's zullen de specialiteiten 
EyleaR en LucentisR minstens tot en met 31 mei 2020 kunnen afleveren, zodat de toediening ervan mogelijk 
is in een praktijkruimte (bij een oftalmoloog of in een privé-centrum) die de optimale aseptische omstandigheden 
garandeert overeenkomstig de richtlijnen van het FAGG.Art. 7. De machtiging van de adviserend-arts 
voor de terugbetaling van een geneesmiddel wordt automatisch verlengd met drie maanden.Afdeling 
2 - Gebruik van de RID-code van het elektronisch voorschriftArt. 8. Om de verspreiding van 
het virus COVID-19 tegen te gaan is het voor voorschrijvers van geneesmiddelen mogelijk - met de toestemming 
van de patiënt - om geen papieren bewijs van elektronisch voorschrift aan de patiënt te bezorgen, maar 
wel de RID-code van het voorschrift via een andere communicatiemethode (e-mail, telefoon, Skype, enz.). 
De RID-code is de streepjescode die staat voor het unieke voorschriftnummer van het geneesmiddelenvoorschrift. 
Op elk elektronisch voorschrift staat onder de barcode de `vertaling' ervan in letters en cijfers.Afdeling 
3 - ArtsenArt. 9. Teneinde de zorgkwaliteit en zorgcontinuïteit ook tijdens de COVID-19-crisis 
te garanderen, uiteraard met respect voor de regels voor fysieke afstand, worden bepaalde regels van 
de verzekering voor geneeskundige verzorging aangepast voor de terugbetaling van verstrekkingen die artsen-specialisten 
afleveren (artikels van de nomenclatuur 1, 2, 3, 9, 10, 11, 12, 13, 14, 15, 16, 17, 18, 19, 20, 21, 22 
23, 24, 24bis, 25, 26, 32, 33, 33bis, 33ter en 34). Concreet, betreft het met name:• 
De vergoedingsvoorwaarden betreffende de leeftijd van de patiënt• De maximumtermijnen 
voor bepaalde verstrekkingen en toepassingsregels• De opvolgingstermijnenAfdeling 
4 - Oncologische zorgArt. 10. Omwille van COVID-19 stellen ziekenhuizen niet-dringende consultaties 
en behandelingen uit, kan de opvolging van sommige overeenkomsten niet binnen de afgesproken termijnen 
of regels plaatsvinden en kunnen de procedures voor de indiening van aanvragen niet volledig worden gerespecteerd. 
Om te vermijden dat deze uitzonderlijke situatie nadelige gevolgen heeft voor de betrokken patiënten 
en voor de betrokken ziekenkuizen worden uitzonderlijk bepaalde maatregelen genomen:• 
De maximumleeftijd voor oncofreezing (behoud van de vruchtbaarheid)• De periode voor 
borstreconstructie met eigen weefsel• De indieningstermijn van het activiteitenrapport 
voor Next Generation sequencing (NGS)- netwerken• De termijnen voor het begeleidingscomité 
en activiteitenrapport voor "Gen expressie Profileringstesten" (GEP) bij vroegstadiumborstkanker• 
Het indienen van een aanvraagdossier voor de ten laste neming van de kosten voor hadrontherapie enkel 
per e-mail.Afdeling 5 - Versoepeling van de verlengingsvoorwaarden van zorgtrajectenArt. 
11. Omwille van COVID-19 crisis stellen artsen en ziekenhuizen niet-dringende contacten, consultaties 
en behandelingen uit. Dit kan een belangrijke impact hebben op de jaarlijkse verlenging van de zorgtrajecten 
voor chronische patiënten (chronische nierinsufficiëntie of diabetes type 2). Om zo veel mogelijk te 
vermijden dat deze uitzonderlijke situatie nadelige gevolgen heeft voor de betrokken patiënten en voor 
de betrokken artsen, worden de verlengingsvoorwaarden versoepeld.Afdeling 6 - Medische beeldvormingArt. 
12. In deze COVID-19-crisis is het nodig om mogelijks besmette patiënten te kunnen scheiden van andere 
patiënten. In deze context neemt de vraag naar CT-onderzoeken op specifieke apparaten overal toe. Sommige 
ziekenhuizen hebben een hybride apparaat met CT (SPECT-CT), voorbehouden voor onderzoeken nucleaire geneeskunde. 
Die zijn nu vaak beschikbaar vanwege uitstel van niet-dringende zorg. De regels van de verzekering voor 
geneeskundige verzorging worden aangepast om de scheiding van patiënten te vergemakkelijken en de verspreiding 
van het virus te vermijden. Het is nu tijdelijk toegestaan om deze hybride apparaten met CT ook voor 
CT onderzoek buiten de nucleaire geneeskunde te gebruiken.Afdeling 7 - Revalidatiecentra en 
gespecialiseerde centraArt. 13. Omwille van de COVID-19 crisis stellen ziekenhuizen niet-dringende 
contacten, consultaties en behandelingen uit. Dit kan een belangrijke impact hebben op de toepassing 
van de overeenkomsten gesloten met revalidatiecentra en gespecialiseerde centra. Om zo veel mogelijk 
te vermijden dat deze uitzonderlijke situatie nadelige gevolgen heeft voor de betrokken patiënten en 
voor de betrokken instellingen, heeft het College van artsen-directeurs voorgesteld om uitzonderlijk 
bepaalde maatregelen te nemen voor de betrokken sectoren.Afdeling 8 - BandagistenArt. 
14. Deze maatregelen passen de voorwaarden voor terugbetaling aan in verband met de leeftijd van de patiënt, 
de geldigheidsduur van medische voorschriften en de termijn voor het afleveren van de verstrekkingen 
die bandagisten afleveren.Afdeling 9 - Verstrekkers van implantatenArt. 15. Teneinde 
de zorgkwaliteit en zorgcontinuïteit ook tijdens de COVID-19-crisis te garanderen, uiteraard met respect 
voor de regels voor fysieke afstand, worden bepaalde regels van de verzekering voor geneeskundige verzorging 
aangepast voor de terugbetaling van verstrekkingen die verstrekkers van implantaten afleveren (cf Lijst 
van implantaten en invasieve medische hulpmiddelen en revalidatieovereenkomst implanteerbare hartdefibrillatoren):• 
De vergoedingsvoorwaarden betreffende de leeftijd van de patiënt• De termijn voor het 
registeren van gegevens voor bepaalde verstrekkingen van de lijst• De termijnen voor 
de opvolging van behandeling na implantatie• De termijnen voor het aanvragen van een 
volgnummer• De termijnen voor het indienen van tussentijdse, finale of periodieke verslagen• 
De termijnen van de tijdelijke tegemoetkoming voor de behandeling van een mitralisklepregurgitatie (BKT)• 
De geldigheidstermijn van de voorschriften voor ambulante invasieve medische hulpmiddelen• 
De geldigheidtermijn van de akkoorden voor vergoeding• De regels rond de medico-administratieve 
documenten bestemd voor de adviserend artsen, het College van artsen-directeurs of het secretariaat van 
het CTIIMH• De termijnen om de gegevens te registeren voor implanteerbare hartdefibrillatoren• 
De termijnen om een hartdefibrillator te implanteren, na de implantatie van een resynchronisatie-elektrode.Continuïteit 
in de verwerking van individuele dossiers wordt verzekerd door middel van peer review-vergaderingen en 
vergaderingen van het College van artsen-directeurs via teleconferentie. De beslissingstermijn wordt 
dus NIET verlengd om geen inbreuk te maken op de rechten van patiënten.Om dezelfde reden wordt 
ook de beslissingstermijn van de adviserend arts NIET verlengd.Afdeling 10 - LogopedistenArt. 
16. Teneinde de zorgkwaliteit en zorgcontinuïteit ook tijdens de COVID-19-crisis te garanderen, uiteraard 
met respect voor de regels voor fysieke afstand, worden bepaalde regels van de verzekering voor geneeskundige 
verzorging aangepast voor de terugbetaling van verstrekkingen van logopedisten (art. 36 van de nomenclatuur 
van geneeskundige verstrekkingen):• De vergoedingsvoorwaarden betreffende de leeftijd 
van de patiënt• De termijnen om een behandeling te starten• De regels 
rond het voorschrift• De geldigheidstermijn van behandelingsakkoorden• 
De regels rond de te verzenden documenten aan de adviserend arts.Afdeling 11 - KinesitherapeutenArt. 
17. Teneinde de zorgkwaliteit en zorgcontinuïteit ook tijdens de COVID-19-crisis te garanderen, uiteraard 
met respect voor de regels voor fysieke afstand, worden bepaalde regels van de verzekering voor geneeskundige 
verzorging aangepast voor de terugbetaling van verstrekkingen door kinesitherapeuten (art. 7 van de nomenclatuur):• 
De vergoedingsvoorwaarden betreffende de leeftijd van de patiënt• De geldigheidstermijn 
van medische voorschriften• De geldigheidsduur van medische vaststellingen voor de aandoeningen 
F-acuut (Fa) en F-chronisch (Fb) • De geldigheidsduur van de kennisgeving voor de aandoening 
F-acuut (Fa)• De geldigheidsduur van een akkoord voor zware aandoeningen (E) van een 
adviserend arts en de procedure om het akkoord te krijgen. Bepaalde elementen worden niet aangepast 
zoals de vergoedingsvoorwaarde betreffende het maximaal aantal prestaties per periode.Afdeling 
12 - OpticiensArt. 18. Deze maatregelen passen de vergoedingsvoorwaarden aan gekoppeld aan 
de leeftijd van de patiënt, de geldigheidsduur van medische voorschriften en de termijn voor het jaarlijkse 
onderhoud van oogprothesen.Afdeling 13 - OrthopedistenArt. 19. Deze maatregelen passen 
de voorwaarden voor terugbetaling aan gekoppeld aan de leeftijd van de patiënt, de geldigheidsduur van 
medische voorschriften, de periode voor levering van orthopedische diensten, verlenging van de niet-medicamenteuze 
akkoorden, stilzwijgende akkoorden, kennisgevingen (voorbeeld: drukkledij) en de periode inzake garantie, 
onderhoud of reparatie van prothesen.Afdeling 14 - TandartsenArt. 20. Teneinde de 
zorgkwaliteit en zorgcontinuïteit ook tijdens de COVID-19-crisis te garanderen, uiteraard met respect 
voor de regels voor fysieke afstand, worden bepaalde regels van de verzekering voor geneeskundige verzorging 
aangepast voor de terugbetaling van verstrekkingen door tandartsen (art. 5 en 6 van de nomenclatuur).Afdeling 
15 - VerpleegkundigenArt. 21. Om de continuïteit van de verpleegkundige zorg tijdens de COVID-19-crisis 
te waarborgen, worden de modaliteiten van facturering aangepast.Afdeling 16 - Thuisverpleegkundige: 
de identiteit van de patiënt verifiëren bij derdebetalerArt. 22. Tijdens de crisisperiode in 
verband met COVID-19 moet de eID van de patiënt niet worden gelezen om hun identiteit te controleren 
in de situaties waar de gezondheid van patiënten en/of thuisverpleegkundigen in het gedrang kan komen. 
Tijdens hun identiteitscontrole kunnen verpleegkundigen de manuele invoering toepassen. Op deze manier 
kan de derdebetalersregeling correct worden toegepast tijdens deze uitzonderlijke periode, ook bij niet-lezing 
van de eID.Afdeling 17 - VroedvrouwenArt. 23. Een aantal verstrekkingen in het kader 
van de terugbetaalbare postnatale zorg kunnen ten laatste 1 jaar na de bevalling worden verleend. Die 
termijn blijft onveranderd.Afdeling 18 - Verstrekkingen voorzien in het koninklijk besluit 
van 10 januari 1991 tot vaststelling van de nomenclatuur van de revalidatieverstrekkingen bedoeld in 
artikel 23, § 2, tweede lid, van de wet betreffende de verplichte verzekering voor geneeskundige 
verzorging en uitkeringen gecoördineerd op 14 juli 1994, tot vaststelling van de honoraria en prijzen 
van die verstrekkingen en tot vaststelling van het bedrag van de verzekeringstegemoetkoming in die honoraria 
en prijzen - ErgotherapieverstrekkingenArt. 24. De maatregel is een voorstel van het College 
van artsen-directeurs dat krachtens artikel 23 § 2, tweede lid van de gecoördineerde wet van 14 
juli 1994 bevoegd is om advies te geven over de in dat lid bedoelde nomenclatuur van de revalidatieverstrekkingen.Het 
voorstel is tot stand gekomen na vragen in die zin van betrokken zorgverleners.Het artikel 
voorziet de mogelijkheid om de ergotherapieverstrekkingen die normaliter moeten worden verricht binnen 
de periode van 6 maanden nadat de patiënt een volledig revalidatieprogramma heeft gevolgd in een revalidatiecentrum 
dat met het Rijksinstituut voor Ziekte- en Invaliditeitsverzekering een overeenkomst voor locomotorische 
en/of neurologische revalidatie heeft gesloten, te verrichten in de periode van 12 maanden na het einde 
van dat revalidatieprogramma. De verlenging van de normaal voorziene periode van 6 maanden is noodzakelijk 
omdat niet alle ergotherapieverstrekkingen op kwalitatieve wijze via videocommunicatie kunnen worden 
gerealiseerd en omdat de ergotherapieverstrekkingen die alleen op kwalitatieve wijze kunnen worden verricht 
als ze geheel of gedeeltelijk in het leefmilieu van de rechthebbende kunnen worden gerealiseerd, tijdens 
de COVID-19-crisisperiode dikwijls worden uitgesteld om besmetting te voorkomen, waardoor de voorziene 
ergotherapieverstrekkingen niet in de voorziene periode van 6 maanden kunnen worden verricht.Afdeling 
19 - DocumentenArt. 25. De documenten die aan het ziekenfonds bezorgd moeten worden om de rechten 
op terugbetaling van geneeskundige verzorging te behouden, (aanvraag tot inschrijving bij een ziekenfonds, 
aanvraag van de verhoogde tegemoetkoming, enz.) kunnen worden bezorgd binnen verlengde termijnen. De 
verjaringstermijnen voor de vorderingen tot de betaling van geneeskundige verstrekkingen, tot de terugvordering 
van de waarde der ten laste van de verzekering voor geneeskundige verzorging ten onrechte verleende prestaties 
en tot de terugbetaling van persoonlijke bijdragen worden verlengd.Art. 26. Voor de documenten 
die moeten bezorgd worden aan het ziekenfonds met oog op het behouden van de rechten op terugbetalingen 
van geneeskundige verzorging (aanvraag inschrijving bij een ziekenfonds, aanvraag verhoogde tegemoetkoming, 
enz..) alsook voor de documenten die de artsen moeten bezorgen aan het ziekenfonds van de verzekerde 
met oog op de toekenning van de palliatieve en incontinentieforfaits, wordt het opsturen van een elektronische 
beveiligde kopie aanvaard.Afdeling 20 - Verlenging aanvraagtermijn van bepaalde vergoedingen 
of tegemoetkomingen voor zorgverlenersArt. 27. Artikel 27 voorziet in een verlenging van de 
aanvraagtermijn voor de vergoeding voor stagemeesters van kandidaat-specialisten voor referentiejaar 
2018 tot 30 april 2020. Ten gevolge van de coronacrisis en de bijkomende, meer prioritaire taken die 
aan deze beroepsgroep werden toevertrouwd, is het aangewezen een ruimere termijn te geven voor het verrichten 
van deze administratieve handeling.Art. 28. Artikel 28 voorziet in een verlenging van de aanvraagtermijn 
voor de financiële tegemoetkoming voor kinesitherapeuten voor het gebruik van telematica en het elektronisch 
beheer van dossiers voor referentiejaar 2020 tot 30 april 2020. Ten gevolge van de coronacrisis is het 
aangewezen een ruimere termijn te geven voor het verrichten van deze administratieve handeling.Art. 
29. Artikel 29 voorziet in een verlenging van de aanvraagtermijn voor de tegemoetkoming aan huisartsen 
voor gebruik van telematica en het elektronisch beheer van de medische dossiers voor referentiejaar 2018 
tot 30 april 2020. Ten gevolge van de coronacrisis en de bijkomende, meer prioritaire taken die aan deze 
beroepsgroep werden toevertrouwd, is het aangewezen een ruimere termijn te geven voor het verrichten 
van deze administratieve handeling.Afdeling 21 - AudiciensArt. 30. Teneinde de zorgkwaliteit 
en zorgcontinuïteit ook tijdens de COVID-19-crisis te garanderen, uiteraard met respect voor de regels 
voor fysieke afstand, worden bepaalde regels van de verzekering voor geneeskundige verzorging aangepast 
voor de terugbetaling van verstrekkingen door audiciens (art. 31 van de nomenclatuur) :- voorwaarden 
voor terugbetaling aan in verband met de leeftijd van de patiënt;- geldigheidsduur van medische 
voorschriften;- periode voor het verlenen van de diensten van de audiciens;- maximumtermijnen 
ten opzichte van een gebeurtenis of tussen verstrekkingen (voorbeeld: contralaterale toerusting).Artikel 
31 voorziet dat het aan de Koning toekomt om de datum vast te stellen waarop de tijdelijke maatregelen 
eindigen. In functie van onder andere de evolutie van de sanitaire situatie, de algemene situatie, de 
maatregelen uitgevoerd ten gevolge van de fasen inzake opheffing van inperkingsmaatregelen en de werkelijke 
beschikbaarheid van zorgverleners, zal het einde van de verschillende maatregelen in de tijd moeten worden 
gespreid. De Koning zal dus voor elke maatregel de meest geschikte datum kunnen vaststellen om deze op 
te heffen.Dit besluit zal moeten worden bekrachtigd bij wet overeenkomstig artikel 7, tweede 
lid, van de wet van 27 maart 2020 die machtiging verleent aan de Koning om maatregelen te nemen in de 
strijd tegen de verspreiding van het coronavirus COVID-19 (II). De maatregelen die worden genomen op 
basis van dit besluit zullen een in de tijd beperkt effect hebben en beogen niet om de reglementering 
definitief te wijzigen. Evenwel is het niet mogelijk om vooruit te lopen op de evolutie van de sanitaire 
situatie en dus meteen de duurtijd van de overwogen maatregelen vast te stellen.Artikel 32 
bepaalt de inwerkingtreding van het koninklijk besluit. Om de belangen van de patiënten en de zorgverleners 
te waarborgen wordt voorgesteld dat de maatregelen kunnen worden genomen met terugwerkende kracht op 
1 maart 2020.Ik heb de eer te zijn,Sire,Van Uwe Majesteit,de 
zeer eerbiedige en zeer getrouwe dienaar,De Minister van Sociale Zaken en Volksgezondheid,M. 
DE BLOCK14 MEI 2020. - Koninklijk besluit nr. 21 houdende tijdelijke aanpassingen 
aan de vergoedingsvoorwaarden en administratieve regels in de verplichte verzekering voor geneeskundige 
verzorging ten gevolge van de COVID-19 pandemieFILIP, Koning der Belgen, Aan allen 
die nu zijn en hierna wezen zullen, Onze Groet.Gelet op de wet van 27 maart 2020 die machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (II), de artikelen 5, § 1, 1°,  en 6;Gelet op de wet betreffende de verplichte 
verzekering voor geneeskundige verzorging en uitkeringen, gecoördineerd op 14 juli 1994;Gelet 
op het advies van de inspecteur van Financiën, gegeven op 4 mei 2020 ;Gelet op de akkoordbevinding 
van de Minister van Begroting, gegeven op 8 mei 2020 ;Gelet op het artikel 8, § 2, 2°, 
 van de wet van 15 december 2013 houdende diverse bepalingen inzake administratieve vereenvoudiging, 
is dit besluit vrijgesteld van een regelgevingsimpactanalyse;Gelet op de wet van 27 maart 2020 
die machtiging verleent aan de Koning om maatregelen te nemen in de strijd tegen de verspreiding van 
het coronavirus COVID-19 (I), artikel 4, tweede lid;Overwegende de spoedeisendheid gemotiveerd 
door de uitbraak van de pandemie coronavirus COVID-19 op het Belgisch grondgebied en de onmogelijkheid 
om de gevestigde instanties formeel bijeen te roepen;Overwegende de substantiële toename van 
het formeel en fysiek overleg dat nodig zou zijn in technische werkgroepen, raden en commissies om de 
kritieke situaties als gevolg van de verspreiding van het coronavirus COVID-19 aan te pakken;Overwegende 
het informeel overleg met de verzekeringsinstellingen, met de respectievelijke vertegenwoordigers van 
de zorgverleners, en met het Nationaal Intermutualistich College, in het bijzonder over de periode van 
13 maart tot 27 april;Overwegende de noodzaak om alle maatregelen die om redenen van volksgezondheid 
en continuïteit van zorg zijn vastgesteld en reeds zijn uitgevoerd, zo spoedig mogelijk te regulariseren 
alsook om de terugwerkende kracht ervan te beperken en de rechtszekerheid te waarborgen voor alle actoren 
die dagelijks bij de bestrijding van de pandemie betrokken zijn;Op de voordracht van de Minister 
van Sociale Zaken en Volksgezondheid en op het advies van de in Raad vergaderde Ministers,Hebben 
Wij besloten en besluiten Wij :Artikel 1. Dit besluit stelt tijdelijke maatregelen vast die 
van toepassing zijn in de verplichte verzekering voor geneeskundige verzorging om te reageren op de COVID-19 
pandemie en de gevolgen ervan op te vangen.Afdeling 1. - Aanpassing vergoedingsvoorwaardenvan 
bepaalde geneesmiddelenArt. 2. Voor de vergoeding van specialiteiten gebruikt in het kader 
van medisch begeleide voortplanting gelden de maatregelen in bijlage 1.Art. 3. Voor de antimycotica 
gelden de maatregelen in bijlage 2.Art. 4. Voor zuurstoftherapie gelden de maatregelen in bijlage 
3.Art. 5. Voor de tekorten aan erytrocytenconcentraten gelden de maatregelen in bijlage 3.Art. 
6. Voor oftalmologie gelden de maatregelen in bijlage 3.Art. 7. Voor de machtigingen voor vergoeding 
van bepaalde geneesmiddelen gelden de maatregelen in bijlage 4.Afdeling 2. - Gebruik van de 
RID-code van het elektronisch voorschriftArt. 8. Voor de voorschriften van geneesmiddelen gelden 
de maatregelen in bijlage 5.Afdeling 3. - ArtsenArt. 9. Voor de artsen-specialisten 
gelden de maatregelen in bijlage 6.Afdeling 4. - Oncologische zorgArt. 10. Voor de 
oncologische zorg gelden de maatregelen in bijlage 7.Afdeling 5. - Versoepeling van de verlengingsvoorwaardenvan 
zorgtrajectenArt. 11. Voor de zorgtrajecten gelden de maatregelen in bijlage 8.Afdeling 
6. - Medische beeldvormingArt. 12. Voor de medische beeldvorming gelden de maatregelen in bijlage 
9.Afdeling 7. - Revalidatiecentra en gespecialiseerde centraArt. 13. Voor de revalidatiecentra 
en gespecialiseerde centra gelden de maatregelen in bijlage 10.Afdeling 8. - BandagistenArt. 
14. Voor de bandagisten gelden de maatregelen in bijlage 11.Afdeling 9. - Verstrekkers van 
implantatenArt. 15. Voor de verstrekkers van implantaten gelden de maatregelen in bijlage 12.Afdeling 
10. - LogopedistenArt. 16. Voor de logopedisten gelden de maatregelen in bijlage 13.Afdeling 
11. - KinesitherapeutenArt. 17. Voor de kinesitherapeuten gelden de maatregelen in bijlage 
14.Afdeling 12. - OpticiensArt. 18. Voor de opticiens gelden de maatregelen in bijlage 
15.Afdeling 13. - OrthopedistenArt. 19. Voor de orthopedisten gelden de maatregelen 
in bijlage 16.Afdeling 14. - TandartsenArt. 20. Voor de tandartsen gelden de maatregelen 
in bijlage 17.Afdeling 15. - VerpleegkundigenArt. 21. Voor de elektronische facturering 
van verpleegkundigen gelden de maatregelen in bijlage 18.Afdeling 16. - Thuisverpleegkundige: 
de identiteitvan de patiënt verifiëren bij derdebetalerArt. 22. Voor de lezing eID 
gelden de maatregelen in bijlage 19.Afdeling 17. - VroedvrouwenArt. 23. Voor de vroedvrouwen 
gelden de maatregelen in bijlage 20.Afdeling 18. - Verstrekkingen voorzien in het koninklijk 
besluit van 10 januari 1991 tot vaststelling van de nomenclatuur van de revalidatieverstrekkingen bedoeld 
in artikel 23, § 2, tweede lid, van de wet betreffende de verplichte verzekering voor geneeskundige 
verzorging en uitkeringen gecoördineerd op 14 juli 1994, tot vaststelling van de honoraria en prijzen 
van die verstrekkingen en tot vaststelling van het bedrag van de verzekeringstegemoetkoming in die honoraria 
en prijzen - ErgotherapieverstrekkingenArt. 24. Voor een rechthebbende die een volledig programma 
heeft gevolgd in een revalidatiecentrum dat met het Rijksinstituut voor Ziekte- en Invaliditeitsverzekering 
een overeenkomst voor locomotorische en/of neurologische revalidatie heeft gesloten, kunnen de verstrekkingen 
784291, 784302, 784313, 784335 en 784350 worden verricht tot 12 maanden na de einddatum van het programma 
in het revalidatiecentrum, als de periode van 6 maanden die hiervoor normaal wordt voorzien, gedeeltelijk 
in de periode die loopt vanaf 14 maart 2020 valt.Afdeling 19. - DocumentenArt. 25. 
Voor de documenten die aan het ziekenfonds bezorgd moeten worden, alsook voor de vorderingen tot de betaling 
van geneeskundige verstrekkingen, tot de terugvordering van de waarde der ten laste van de verzekering 
voor geneeskundige verzorging ten onrechte verleende prestaties en tot de terugbetaling van persoonlijke 
bijdragen, gelden de maatregelen in bijlage 21.Art. 26. Voor de documenten die moeten bezorgd 
worden aan het ziekenfonds, enerzijds door de verzekerden met oog op het behouden van hun rechten op 
geneeskundige verzorging, en anderzijds door de artsen met oog op de toekenning aan de verzekerden van 
de palliatieve en incontinentieforfaits, zijn de maatregelen genomen in de bijlagen 21 en 22 van toepassing.Afdeling 
20. - Verlenging aanvraagtermijn van bepaaldevergoedingen of tegemoetkomingen voor zorgverlenersArt. 
27. De vervaltermijn waarbinnen de vergoeding zoals voorzien in het koninklijk besluit van 11 juni 2018 
tot vaststelling van het bedrag en de betalingsmodaliteiten van de vergoeding voor de stagemeesters in 
de geneeskunde van kandidaat-specialisten kan worden aangevraagd voor referentiejaar 2018, eindigt op 
30 april 2020.Art. 28. De vervaltermijn waarbinnen de tegemoetkoming zoals voorzien in het 
koninklijk besluit van 18 februari 2005 tot bepaling van de voorwaarden en de nadere regels overeenkomstig 
dewelke de verplichte verzekering voor geneeskundige verzorging en uitkeringen een financiële tegemoetkoming 
verleent aan de kinesitherapeuten voor het gebruik van telematica en het elektronisch beheer van dossiers 
kan worden aangevraagd voor referentiejaar 2020, eindigt op 30 april 2020.Art. 29. De vervaltermijn 
waarbinnen de tegemoetkoming zoals voorzien in het koninklijk besluit van 30 juni 2017 tot bepaling van 
de voorwaarden en de modaliteiten overeenkomstig dewelke de verplichte verzekering voor geneeskundige 
verzorging en uitkeringen een financiële tegemoetkoming verleent aan de huisartsen voor gebruik van telematica 
en het elektronisch beheer van de medische dossiers kan worden aangevraagd voor referentiejaar 2018, 
eindigt op 30 april 2020.Afdeling 21. - AudiciensArt. 30. Voor de audiciens gelden 
de maatregelen in bijlage 23.Art. 31. De maatregelen die zijn vastgesteld bij dit besluit blijven 
van toepassing tot een door de Koning te bepalen datum, zelfs als er in de bijlagen een einddatum is 
vastgesteld. De Koning kan voor iedere maatregel een andere datum bepalen.Art. 32. Dit besluit 
heeft uitwerking met ingang van 1 maart 2020.Art. 33. De minister bevoegd voor Sociale Zaken 
is belast met de uitvoering van dit besluit.Gegeven te Brussel, 14 mei 2020.FILIPVan 
Koningswege :De Minister van Sociale Zaken en Volksgezondheid,M. DE BLOCK Voor de raadpleging van de tabel, zie beeld