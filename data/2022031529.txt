Publicatie : 2022-04-05Numac : 2022031529
VLAAMSE OVERHEID
 11 FEBRUARI 2022. - Besluit van de Vlaamse Regering over de Hoppinpunten en tot wijziging van het besluit van de Vlaamse Regering van 25 januari 2013 tot bepaling van de nadere regels betreffende de financiering en de samenwerking voor het mobiliteitsbeleid 
RechtsgrondenDit besluit is gebaseerd 
op:- het decreet van 26 april 2019 betreffende de basisbereikbaarheid, artikel 29, 30 en 41, 
tweede lid.VormvereistenDe volgende vormvereisten zijn vervuld:- De Vlaamse 
minister, bevoegd voor de begroting, heeft zijn akkoord gegeven op 12 juli 2021.- De Mobiliteitsraad 
heeft advies gegeven op 3 september 2021.- De Raad van State heeft advies 70.565/3 gegeven 
op 29 december 2021, met toepassing van artikel 84, § 1, eerste lid, 2°,  van de wetten op de 
Raad van State, gecoördineerd op 12 januari 1973.InitiatiefnemerDit besluit wordt 
voorgesteld door de Vlaamse minister van Mobiliteit en Openbare Werken.Na beraadslaging,DE 
VLAAMSE REGERING BESLUIT:HOOFDSTUK 1. - Algemene bepalingenArtikel 1. In dit besluit 
wordt verstaan onder Hoppinpunt: een mobipunt als vermeld in artikel 42, tweede lid, 1°,  van het decreet 
van 26 april 2019 betreffende de basisbereikbaarheid en dat voldoet aan de voorwaarden van artikel 4.Art. 
2. In dit artikel wordt verstaan onder:1°  cadanslijn: een lijn met een vaste regelmaat in 
de bediening tijdens de amplitude;2°  functionele lijn: een lijn waarvan de dienstregeling 
toegespitst is op piekmomenten en gericht is op bepaalde doelgroepen of attractiepolen;3°  
minister: de Vlaamse minister, bevoegd voor het gemeenschappelijk vervoer, de Vlaamse minister, bevoegd 
voor het algemeen mobiliteitsbeleid, de Vlaamse minister, bevoegd voor de weginfrastructuur en het wegenbeleid, 
en de Vlaamse minister, bevoegd voor de waterinfrastructuur en het waterbeleid.Hoppinpunten 
worden ingedeeld in de volgende categorieën:1°  interregionale Hoppinpunten op basis van netwerklogica, 
zoals die is uitgetekend door de vervoerregioraad. Dat zijn de Hoppinpunten die de vervoerregioraad of 
de minister aanwijst, met doorgaans een ruim mobiliteitsaanbod van frequente interregionale, regionale 
en lokale verbindingen, van waaruit verplaatsingen tussen verschillende vervoerregio's mogelijk zijn. 
Die Hoppinpunten bevatten minstens hoogwaardige interregionale openbaarvervoerverbindingen van het treinnet;2° 
 regionale Hoppinpunten op basis van netwerklogica, zoals die is uitgetekend door de vervoerregioraad. 
Dat zijn de Hoppinpunten die de vervoerregioraad aanwijst en die bediend worden door een frequente regionale 
verbinding van het kernnet of treinnet. Die Hoppinpunten zijn gericht op gebruikers met een bovenlokale 
herkomst en bestemming;3°  lokale Hoppinpunten op basis van netwerklogica, zoals die is uitgetekend 
door de vervoerregioraad. Dat zijn de Hoppinpunten die de gemeenten aanwijzen en die gericht zijn op 
gebruikers van wie de herkomst of bestemming dichtbij ligt. Die Hoppinpunten worden minstens bediend 
door een cadanslijn binnen het aanvullend net;4°  buurt-Hoppinpunten die de gemeente aanwijst, 
op basis van netwerklogica, zoals die is uitgetekend door de vervoerregioraad en die alleen bediend worden 
door functionele lijnen van het aanvullend net of door het vervoer op maat, of die niet bediend worden 
door openbaar personenvervoer maar waarbij deelvoertuigen de basis vormen van het vervoeraanbod. De wervingsradius 
van die Hoppinpunten beperkt zich tot de onmiddellijke omgeving en tot reizigers die dichtbij wonen.Art. 
3. Elk Hoppinpunt is herkenbaar door de toepassing van de merkarchitectuur over basisbereikbaarheid op 
een of meer van de zuilen of palen die het Hoppinpunt aangeven.Art. 4. De merkarchitectuur, 
vermeld in artikel 3, is een kwaliteitslabel en mag alleen gebruikt worden als voldaan is aan de kwaliteitseisen, 
vermeld in artikel 5 tot en met 6.Art. 5. Hoppinpunten zijn goed toegankelijk voor alle gebruikers, 
met of zonder beperking, ongeacht leeftijd en omstandigheden, zodat iedereen zich zelfstandig en zonder 
assistentie kan verplaatsen.De informatiedragers die zijn aangebracht op de Hoppinpunten, zijn 
bruikbaar voor alle gebruikers, met of zonder visuele beperking.Art. 6. Een Hoppinpunt is uitgerust 
met:1°  parkeerplaatsen voor personen met een beperking als er parkeerplaatsen nodig zijn;2° 
 een fietsenstalling met ruimte voor buitenmaatse fietsen;3°  informatiedragers;4° 
 infrastructuur om data-uitwisseling mogelijk te maken.De informatiedragers en infrastructuur 
om data-uitwisseling mogelijk te maken, vermeld in het eerste lid, 3°  en 4°,  kunnen worden geïntegreerd 
in de zuil of paal die het Hoppinpunt aangeeft.De informatiedrager en infrastructuur om data-uitwisseling 
mogelijk te maken, al dan niet geïntegreerd in een zuil of paal, worden niet beschouwd als straatmeubilair.HOOFDSTUK 
2. - Wijzigingen van het besluit van de Vlaamse Regering van 25 januari 2013 tot bepaling van de nadere 
regels betreffende de financiering en de samenwerking voor het mobiliteitsbeleidArt. 7. In 
artikel 37, § 2, tweede lid, 1°,  van het besluit van de Vlaamse Regering van 25 januari 2013 
tot bepaling van de nadere regels betreffende de financiering en de samenwerking voor het mobiliteitsbeleid, 
gewijzigd bij de besluiten van de Vlaamse Regering van 6 september 2019 en 11 september 2020, wordt een 
punt d) vervangen door wat volgt:"d) de aanleg of de herinrichting van een Hoppinpunt, namelijk 
een mobipunt als vermeld in artikel 4, § 1, 11°,  van het besluit van 6 september 2019 en dat 
voldoet aan de voorwaarden van artikel 48/5, § 2, tweede lid;".Art. 8. . Artikel 48/5 
van het besluit van de Vlaamse Regering van 25 januari 2013 tot bepaling van de nadere regels betreffende 
de financiering en de samenwerking voor het mobiliteitsbeleid, ingevoegd bij het besluit van de Vlaamse 
Regering van 11 september 2020,wordt vervangen door wat volgt:" § 1. In dit artikel 
wordt verstaan onder besluit van 11 februari 2022 het besluit van de Vlaamse Regering van 11 februari 
2022 over de Hoppinpunten en tot wijziging van het besluit van de Vlaamse Regering van 25 januari 2013 
tot bepaling van de nadere regels betreffende de financiering en de samenwerking voor het mobiliteitsbeleid. 
§ 2. De subsidie voor de projecten die gericht zijn op de aanleg of herinrichting van Hoppinpunten 
als vermeld in artikel 4, § 1, 11°,  van het besluit van 6 september 2019, bedraagt:1° 
 50% van de kostprijs voor de interregionale Hoppinpunten op basis van netwerklogica, vermeld in artikel 
2, tweede lid, 1°,  van het besluit van 11 februari 2022, met een maximum van 500.000 euro;2° 
 50% van de kostprijs voor de regionale Hoppinpunten op basis van netwerklogica, vermeld in artikel 2, 
tweede lid, 2°,  van het voormelde besluit, met een maximum van 250.000 euro;3°  100% van de 
kostprijs voor de lokale Hoppinpunten op basis van netwerklogica, vermeld in artikel 2, tweede lid, 3°, 
 van het voormelde besluit, met een maximum van 50.000 euro;4°  100% van de kostprijs voor 
de buurt-Hoppinpunten, vermeld in artikel 2, tweede lid, 4°,  van het voormelde besluit, met een maximum 
van 25.000 euro;Een project als vermeld in het eerste lid, komt in aanmerking voor een subsidie 
als het aan al de volgende voorwaarden voldoet:1°  het Hoppinpunt voldoet aan de kwaliteitseisen, 
vermeld in artikel 5 en 6 van het besluit van 11 februari 2022;2°  de merkarchitectuur, vermeld 
in artikel 3 van het voormelde besluit, wordt toegepast;3°  het Hoppinpunt is geïntegreerd 
in het regionale mobiliteitsplan als het gaat om interregionale Hoppinpunten, regionale Hoppinpunten, 
lokale Hoppinpunten en buurt-Hoppinpunten volgens netwerklogica als vermeld in artikel 2, tweede lid, 
van het besluit van 11 februari 2022. Beperkte verschuivingen van de locatie van het Hoppinpunt zijn 
mogelijk in samenspraak met de vervoerregioraad en leiden niet tot een herziening van het regionale mobiliteitsplan;4° 
 het uitrustingsniveau wordt meegedeeld aan de Mobiliteitscentrale;5°  de gemeente is beheerder 
van de infrastructuur.In het tweede lid, 4°,  wordt verstaan onder Mobiliteitscentrale: de 
Mobiliteitscentrale, vermeld in artikel 33 van het decreet van 26 april 2019 betreffende de basisbereikbaarheid. 
§ 3. De kostprijs, vermeld in paragraaf 2, eerste lid, omvat de volgende kosten:1°  
de kosten voor studie en ontwerp;2°  de kosten voor de werken volgens de inschrijvingsprijs 
van de aannemer, in voorkomend geval te vermeerderen met de prijsherzieningen, verrekeningen, meer- of 
bijwerken;3°  als de gemeente de werken in eigen beheer uitvoert: de kosten van de gebruikte 
materialen, te staven met de facturen van de aankoop ervan;4°  de kosten voor de aankoop en 
plaatsing van fietsenstallingen, van informatiedragers en van de infrastructuur om data-uitwisseling 
mogelijk te maken als vermeld in artikel 6 van het besluit van 11 februari 2022;5°  de kosten 
voor de aankoop en plaatsing van fietskluizen en fietslockers;6°  de kosten verbonden aan specifieke 
uitrustingen die de toegankelijkheid van het Hoppinpunt verbeteren voor alle gebruikers, vermeld in artikel 
5 van het voormelde besluit;7°  de kosten voor de levering en aanplanting van groenvoorzieningen."Art. 
9. Artikel 48/6 van hetzelfde besluit, ingevoegd bij het besluit van de Vlaamse Regering van 11 september 
2020, wordt vervangen door wat volgt:" § 1. De subsidieaanvraag bevat al de volgende 
elementen:1°  informatie over de aanvrager, met inbegrip van het rekeningnummer waarop de subsidie 
moet worden gestort;2°  de identificatie van het project;3°  offertes en financiële 
afrekeningen die de schuldvordering omvatten;4°  een kopie van de gunningsbeslissing van de 
gemeenteraad;5°  de overeenkomst met de opdrachtnemers en leveranciers;6°  een verklaring 
dat de gemeente eigenaar is van de grond waarop het Hoppinpunt wordt aangelegd of een bewijs dat de gemeente 
langdurige gebruiksrechten bezit op de gronden;7°  een financiële afrekening die de schuldvordering 
omvat, en de betaalbewijzen voor de kosten, vermeld in artikel 48/5, § 3;8°  een kopie 
van het proces-verbaal van voorlopige oplevering, tenzij de werken zijn uitgevoerd in eigen beheer. 
§ 2. Met akkoord van de projectstuurgroep, vermeld in artikel 8 van het besluit van 6 september 
2019, kunnen per Hoppinpunt verschillende subsidieaanvragen ingediend worden met het oog op de aanleg 
of herinrichting ervan. Over de volledige looptijd van een lokale bestuursperiode mag de som van de subsidiebedragen 
van die verschillende aanvragen het maximumbedrag voor het Hoppinpunt, vermeld in artikel 48/5, § 
2, eerste lid, niet overschrijden.".Art. 10. Bijlage 1 bij hetzelfde besluit, vervangen bij 
het besluit van de Vlaamse Regering van 11 september 2020, wordt vervangen door bijlage 1, die bij dit 
besluit is gevoegd.Art. 11. Bijlage 3 bij hetzelfde besluit, vervangen bij het besluit van 
de Vlaamse Regering van 11 september 2020, wordt vervangen door bijlage 2, die bij dit besluit is gevoegd.Art. 
12. Bijlage 4 bij hetzelfde besluit, vervangen bij het besluit van de Vlaamse Regering van 11 september 
2020, wordt vervangen door bijlage 3, die bij dit besluit is gevoegd.Art. 13. Bijlage 7 bij 
hetzelfde besluit, vervangen bij het besluit van de Vlaamse Regering van 11 september 2020, wordt vervangen 
door bijlage 4, die bij dit besluit is gevoegd.HOOFDSTUK 3. - SlotbepalingenArt. 
14. Het besluit van de Vlaamse Regering van 11 september 2020 betreffende de mobipunten en tot wijziging 
van het besluit van de Vlaamse Regering van 25 januari 2013 tot bepaling van de nadere regels betreffende 
de financiering en de samenwerking voor het mobiliteitsbeleid wordt opgeheven.Art. 15. De subsidieaanvragen 
die voor de datum van de inwerkingtreding van dit besluit zijn ingediend, worden afgehandeld conform 
de bepalingen van het besluit van 11 september 2020 betreffende de mobipunten en tot wijziging van het 
besluit van de Vlaamse Regering van 25 januari 2013 tot bepaling van de nadere regels betreffende de 
financiering en de samenwerking voor het mobiliteitsbeleid, zoals van kracht op de dag vóór de datum 
van de inwerkingtreding van dit besluit.Art. 16. De Vlaamse minister, bevoegd voor het gemeenschappelijk 
vervoer, de Vlaamse minister, bevoegd voor het algemeen mobiliteitsbeleid, de Vlaamse minister, bevoegd 
voor de weginfrastructuur en het wegenbeleid, en de Vlaamse minister, bevoegd voor de waterinfrastructuur 
en het waterbeleid, zijn, ieder wat hem of haar betreft, belast met de uitvoering van dit besluit.Brussel, 
11 februari 2022.De minister-president van de Vlaamse Regering,J. JAMBONDe 
Vlaamse minister van Mobiliteit en Openbare Werken,L. PEETERS  Voor de raadpleging van de tabel, zie beeld