Publicatie : 2021-01-15Numac : 2020205527
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 13 DECEMBER 2020. - Koninklijk besluit tot verlenging van de maatregelen genomen op vlak van werkloosheid in het kader van de strijd tegen de verspreiding van het coronavirus COVID-19 
FILIP, Koning 
der Belgen, Aan allen die nu zijn en hierna wezen zullen, Onze Groet.Gelet op de 
besluitwet van 28 december 1944 betreffende de maatschappelijke zekerheid der arbeiders, artikel 7, § 
1, derde lid, i, vervangen bij de wet van 14 februari 1961, §  1septies, ingevoegd bij de wet 
van 25 april 2014, en § 1octies, ingevoegd bij de wet van 25 april 2014;Gelet op het 
koninklijk besluit van 23 april 2020 tot het tijdelijk versoepelen van de voorwaarden waaronder werklozen, 
al dan niet met bedrijfstoeslag, kunnen worden tewerkgesteld in vitale sectoren en tot het tijdelijk 
bevriezen van de degressiviteit van de volledige werkloosheidsuitkeringen;Gelet op het advies 
van de inspecteur van Financiën, gegeven op 12 oktober 2020;Gelet op het advies van het Beheerscomité 
van de Rijksdienst voor arbeidsvoorziening, gegeven op 12 november 2020;Gelet op het akkoord 
van de Staatssecretaris voor Begroting, gegeven op 26 november 2020;Gelet op artikel 8, § 
2, 1° en 2°, van de wet van 15 december 2013 houdende diverse bepalingen inzake administratieve vereenvoudiging 
is dit besluit uitgezonderd van de regelgevingsimpactanalyse;Gelet op advies 68.399/1 van de 
Raad van State, gegeven op 7 december 2020, met toepassing van artikel 84, § 1, eerste lid, 3°, 
van de gecoördineerde wetten op de Raad van State;Gelet op de dringende noodzakelijkheid gemotiveerd 
door het feit dat het coronavirus COVID-19 zich verspreidt op Europees grondgebied en in België en dringende 
maatregelen worden genomen om het risico voor de volksgezondheid te beperken;Dat het nodig 
is om op te treden in het arbeidsrecht en het socialezekerheidsrecht, teneinde het mogelijk te maken 
om te reageren op de coronavirus COVID-19-epidemie of -pandemie en de gevolgen ervan op te vangen en 
teneinde snel maatregelen te kunnen nemen;Dat het koninklijk besluit van 23 april 2020 tot 
het tijdelijk versoepelen van de voorwaarden waaronder werklozen, al dan niet met bedrijfstoeslag, kunnen 
worden tewerkgesteld in vitale sectoren en tot het tijdelijk bevriezen van de degressiviteit van de volledige 
werkloosheidsuitkeringen, onder meer maatregelen bevatten die het inkomen van werklozen in deze periode 
op peil houden;Dat de situatie vooralsnog niet in die mate is geëvolueerd dat het verantwoord 
is de maatregelen inzake de verlenging van de inschakelingsuitkeringen en de bevriezing van de werkloosheidsuitkeringen, 
te stoppen en dat ze dienen te worden verlengd tot 31 december 2020;Dat het nemen van deze 
maatregelen dringend is teneinde de betrokken werklozen de nodige rechtszekerheid te bieden;Op 
de voordracht van de Minister van Werk,Hebben Wij besloten en besluiten Wij : Artikel 
1.  In artikel 4 van het koninklijk besluit van 23 april 2020 tot het tijdelijk versoepelen van de voorwaarden 
waaronder werklozen, al dan niet met bedrijfstoeslag, kunnen worden tewerkgesteld in vitale sectoren 
en tot het tijdelijk bevriezen van de degressiviteit van de volledige werkloosheidsuitkeringen, gewijzigd 
bij de koninklijke besluiten van 25 juli 2020 en 27 september 2020, wordt de datum "30 september 2020" 
vervangen door de datum "31 december 2020". Art. 2. In artikel 5 van hetzelfde besluit van 
23 april 2020, gewijzigd bij de koninklijke besluiten van 25 juli 2020 en 27 september 2020, worden in 
het eerste lid de woorden "met zes maanden" vervangen door de woorden "met negen maanden" en wordt in 
het tweede en derde lid de datum "30 september 2020" telkens vervangen door de datum "31 december 2020".Art. 
3.  Dit besluit heeft uitwerking met ingang van 30 september 2020. Art. 4.  De minister bevoegd 
voor Werk is belast met de uitvoering van dit besluit.Gegeven te Brussel, 13 december 2020. 
FILIPVan Koningswege : De Minister van Werk,P.-Y. DERMAGNE