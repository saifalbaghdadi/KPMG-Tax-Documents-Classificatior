Publicatie : 2020-06-12Numac : 2020021226
FEDERALE OVERHEIDSDIENST FINANCIEN 
 8 JUNI 2020. - Koninklijk besluit tot wijziging van het koninklijk besluit nr. 20 van 20 juli 1970 tot vaststelling van de tarieven van de belasting over de toegevoegde waarde en tot indeling van de goederen en de diensten bij die tarieven met betrekking tot maatregelen ter ondersteuning van de horeca 
VERSLAG 
AAN DE KONINGSire,Dit ontwerp van koninklijk besluit voegt in het koninklijk besluit 
nr. 20 van 20 juli 1970 tot vaststelling van de tarieven van de belasting over de toegevoegde waarde 
en tot indeling van de goederen en de diensten bij die tarieven (hierna : "koninklijk besluit nr. 20 
van 20 juli 1970") een tijdelijke bepaling in op grond waarvan restaurant- en cateringdiensten, met uitsluiting 
van het verschaffen van alcoholische dranken, tot en met 31 december 2020 onderworpen zijn aan het verlaagd 
tarief van 6 pct.Sinds enige tijd maakt ons land inderdaad een grote gezondheidscrisis door 
als gevolg van de wereldwijde pandemie van het COVID-19 virus, beter bekend als het "coronavirus". Deze 
pandemie heeft de regering gedwongen om verschillende krachtdadige maatregelen te nemen die de individuele 
en collectieve vrijheden beperken.Op 12 maart 2020 is de Nationale Veiligheidsraad (NVR) op 
verzoek van de Eerste minister en in overleg met de minister-presidenten van de gefedereerde entiteiten 
bijeengekomen. Aan het einde van deze bijeenkomst zijn verschillende maatregelen genomen die ertoe strekken 
om de verspreiding van het COVID-19 virus zoveel mogelijk te voorkomen. Eén daarvan bestaat uit de sluiting 
vanaf vrijdag 13 maart 2020 om middernacht van discotheken, cafés en restaurants (inclusief die in hotels 
die op die datum open bleven). Deze zeer uitzonderlijke maatregel die vanuit gezondheidsoogpunt 
volledig gerechtvaardigd is, zal noodzakelijkerwijs ernstige economische gevolgen hebben voor de betrokken 
sectoren en in het bijzonder de horecasector.In dit kader beoogt de ministerraad een reeks 
nieuwe maatregelen goed te keuren die de negatieve gevolgen van de beslissingen inzake de inperking van 
de bewegingsvrijheid van de burgers van ons land zoveel mogelijk beperken. De maatregel die een tijdelijke 
verlaging van het btw-tarief voor restaurant- en cateringdiensten, met uitsluiting van het verschaffen 
van alcoholische dranken, beoogt, draagt bij tot deze doelstelling.Toelichting bij de artikelenArtikel 
1Deze maatregel bestaat erin het btw-tarief voor restaurant- en cateringdiensten verder te 
verlagen van 12 pct. tot 6 pct. Deze tijdelijke maatregel is gepland tot en met 31 december 2020. Aangezien 
het om een tijdelijke maatregel gaat, maakt hij het voorwerp uit van een nieuw artikel 1ter/1 in het 
koninklijk besluit nr. 20 van 20 juli 1970.Materieel toepassingsgebiedDeze maatregel 
heeft betrekking op de restaurant- en cateringdiensten als bedoeld in artikel 18, § 1, tweede 
lid, 11°,  van het Btw-Wetboek en in rubriek I, van tabel B, van de bijlage bij het koninklijk besluit 
nr. 20 van 20 juli 1970. In artikel 6, lid 1, van de Uitvoeringsverordening (EU) nr. 282/2011 
van de Raad van 15 maart 2011 houdende vaststelling van maatregelen ter uitvoering van Richtlijn 2006/112/EG 
betreffende het gemeenschappelijke stelsel van belasting over de toegevoegde waarde (hierna "Uitvoeringsverordening 
nr. 282/2011"), worden deze diensten als volgt gedefinieerd :"Onder restaurant- en cateringdiensten 
wordt verstaan het verstrekken van bereide of onbereide spijzen of dranken dan wel beide, voor menselijke 
consumptie, in combinatie met voldoende bijkomende diensten ten behoeve van de onmiddellijke consumptie 
van die spijzen of dranken. Het verstrekken van spijzen of dranken dan wel beide is niet meer dan een 
onderdeel van het geheel waarin het dienstenaspect de overhand heeft. Restaurantdiensten zijn dergelijke 
diensten verstrekt in de ruimten van de dienstverrichter en cateringdiensten zijn dergelijke diensten 
verstrekt elders dan in de ruimten van de dienstverrichter.".Worden dus bedoeld, het verschaffen 
van maaltijden, het verschaffen van dranken of het verschaffen van beide, indien dat gepaard gaat met 
voldoende bijkomende diensten ten behoeve van de onmiddellijke consumptie ervan, en dat zowel in de ruimte 
van de dienstverrichter ("restaurantdiensten") als buitenshuis ("cateringdiensten"). Ondanks het feit 
dat de benaming "restaurantdiensten" anders zou kunnen doen vermoeden, omvat dat begrip derhalve ook 
het verschaffen van dranken zonder spijzen (indien dat gepaard gaat met voldoende relevante bijkomende 
diensten) in alle mogelijke drankgelegenheden (cafés, tavernes,...).Voor een verdere gedetailleerde 
commentaar omtrent het begrip restaurant- en cateringdiensten en de aflijning ervan ten opzichte van 
de loutere levering van spijzen en/of dranken wordt verwezen naar punt 2 van de circulaire 2019/C/26 
van 4 april 2019 en punt 2.5.2. van de circulaire 2017/C/70 van 6 november 2017 die onverkort van toepassing 
blijven. Dat onderscheid is trouwens nu ook in het bijzonder relevant voor de verplichtingen inzake het 
geregistreerde kassasysteem.In tegenstelling tot de toepassing van het verlaagd btw-tarief 
van 12 pct. op de restaurant- en cateringdiensten bedoeld in rubriek I, van tabel B, van de bijlage bij 
het koninklijk besluit nr. 20 van 20 juli 1970, is het verlaagd tarief van 6 pct. van toepassing voor 
zover restaurantdiensten betrekking hebben op het verstrekken van niet-alcoholische dranken. Het betreft 
met name die dranken die ook aan het tarief van 6 pct. onderworpen zijn als ze het voorwerp uitmaken 
van een levering zonder bijkomende diensten (zoals fruit- en groentensappen, melk- en sojadranken, koffie, 
thee, mineraalwater, frisdranken,...).Voor zover restaurant- en cateringdiensten anderzijds 
betrekking hebben op het verstrekken van alcoholische dranken, is de toepassing van het verlaagd tarief 
van 6 pct. niet mogelijk. Voor de toepassing van deze bepaling worden als alcoholische dranken beschouwd 
bieren met een effectief alcoholvolumegehalte van meer dan 0,5 % vol. en andere dranken met een effectief 
alcoholvolumegehalte van meer dan 1,2 % vol. Het gaat om dezelfde dranken die bedoeld zijn in de uitsluiting 
in fine van rubriek X, van tabel A, van de bijlage bij het koninklijk besluit nr. 20 van 20 juli 1970 
en die om die reden onderworpen zijn aan het btw-tarief van 21 pct. zoals wanneer zij het voorwerp uitmaken 
van een levering van goederen zonder bijkomende diensten.Overigens, wat het verschaffen van 
gemeubeld logies met ontbijt betreft, is en blijft de restaurantdienst inzake het ontbijt als accessorium 
van het gemeubeld logies integraal onderworpen aan het verlaagd tarief van 6 pct. (toepassing cijfer 
1 van rubriek XXX, van tabel A, van de bijlage het koninklijk besluit nr. 20 van 20 juli 1970).Persoonlijk 
toepassingsgebiedDe aard of benaming van de vestiging die de restaurant- of cateringdiensten 
verricht is niet relevant. Het kan bijgevolg onder meer gaan om de volgende dienstverrichters en vestigingen:-fastfood 
en zelfbedieningsrestaurants;- restaurants in theaters (clubs ...), musea en winkelcentra;- 
kantines en bedrijfsmesses;- hotels of gastenkamers met half- of volpension;- cafetaria's, 
bars, herbergen, theesalons en discotheken;- foodtrucks, snackbarauto's;- traiteurs, 
bakkerijen met verbruiksalons;- tijdelijke stands voor verkoop of consumptie tijdens een festival, 
op een markt, een beurs.Hieronder vallen ook de restaurant- of cateringdiensten die worden 
verricht door gespecialiseerde cateraars of door de exploitanten van de bovengenoemde inrichtingen.Temporeel 
toepassingsgebiedDeze maatregel wil bijdragen tot een zo snel mogelijke economische relance 
van de horecasector eenmaal de maatregelen tot inperking van de bewegingsvrijheid die de Belgische autoriteiten 
hebben genomen in het kader van de gezondheidscrisis verbonden aan de pandemie van het virus COVID-19, 
en in het bijzonder de verplichte sluiting van de horeca-gelegenheden, worden opgeheven. Deze 
uitzonderlijke maatregel is dus beperkt in de tijd. Hij is, overeenkomstig artikel 1 van dit ontwerp, 
van toepassing tot en met 31 december 2020.Artikel 2Overeenkomstig artikel 2 van 
dit ontwerp heeft dit besluit uitwerking met ingang van 8 juni 2020, i.e. op de dag dat de horeca-activiteiten 
in België terug kunnen hernemen. Op die manier kunnen de betrokken belastingplichtigen onmiddellijk van 
deze maatregel genieten. Ik heb de eer te zijn,Sire,Van Uwe Majesteit,de 
zeer eerbiedige en zeer getrouwe dienaar,De Vice-Eerste Minister en Minister van Financiën,A. 
DE CROO8 JUNI 2020. - Koninklijk besluit tot wijziging van het koninklijk besluit 
nr. 20 van 20 juli 1970 tot vaststelling van de tarieven van de belasting over de toegevoegde waarde 
en tot indeling van de goederen en de diensten bij die tarieven met betrekking tot maatregelen ter ondersteuning 
van de horeca FILIP, Koning der Belgen, Aan allen die nu zijn en hierna wezen zullen, 
Onze Groet.Gelet op het Wetboek van de belasting over de toegevoegde waarde, artikel 37, § 
1, vervangen bij de wet van 28 december 1992;Gelet op het koninklijk besluit nr. 20 van 20 
juli 1970 tot vaststelling van de tarieven van de belasting over de toegevoegde waarde en tot indeling 
van de goederen en de diensten bij die tarieven;Gelet op het advies van de inspecteur van Financiën, 
gegeven op 1 juni 2020;Gelet op de akkoordbevinding van de Minister van Begroting, d.d. 5 juni 
2020;Gelet op de wetten op de Raad van State, gecoördineerd op 12 januari 1973, artikel 3, 
§ 1;Gelet op de dringende noodzakelijkheid;Overwegende :- dat ons 
land sinds enige tijd een gigantische gezondheidscrisis doormaakt als gevolg van de wereldwijde pandemie 
van het COVID-19 virus en dat deze pandemie de regering gedwongen heeft om verschillende krachtdadige 
maatregelen te nemen die de individuele en collectieve vrijheden beperken;- dat op 12 maart 
2020 de Nationale Veiligheidsraad op verzoek van de Eerste minister en in overleg met de minister-presidenten 
van de gefedereerde entiteiten is bijeengekomen en aan het einde van die bijeenkomst heeft beslist tot 
de verplichte sluiting vanaf 13 maart 2020 om middernacht, van discotheken, cafés en restaurants (inclusief 
die in hotels die op die datum open bleven), om de verspreiding van het virus COVID-19 zoveel als mogelijk 
te beperken;- dat deze zeer uitzonderlijke maatregel die vanuit gezondheidsoogpunt volledig 
gerechtvaardigd is, noodzakelijkerwijs ernstige economische gevolgen zal hebben voor de betrokken sector;- 
dat dus zonder verwijl maatregelen moeten genomen worden om deze sector te ondersteunen vanaf de opstart 
van zijn activiteit die door de Regering werd voorzien op 8 juni 2020 en dat de daartoe bestemde verlaging 
van het btw-tarief op de restaurant- en cateringdiensten aldus zo snel mogelijk in werking moet treden 
om zijn volle effect te kunnen sorteren;Gelet op de impactanalyse van de regelgeving, uitgevoerd 
overeenkomstig de artikelen 6 en 7 van de wet van 15 december 2013 houdende diverse bepalingen inzake 
administratieve vereenvoudiging;Op de voordracht van de Vice-Eerste Minister en Minister van 
Financiën en op het advies van de in Raad vergaderde Ministers,Hebben Wij besloten en besluiten 
Wij :Artikel 1. In het koninklijk besluit nr. 20 van 20 juli 1970 tot vaststelling van de tarieven 
van de belasting over de toegevoegde waarde en tot indeling van de goederen en de diensten bij die tarieven 
wordt een artikel 1ter/1 ingevoegd, luidende:"Art. 1ter/1. In afwijking van artikel 1, worden 
onderworpen aan het verlaagd tarief van 6 pct. tot en met 31 december 2020, de restaurant- en cateringdiensten, 
met uitsluiting van het verschaffen van bieren met een effectief alcoholvolumegehalte van meer dan 0,5 
% vol. en andere dranken met een effectief alcoholvolumegehalte van meer dan 1,2 % vol.".Art. 
2. Dit besluit heeft uitwerking met ingang van 8 juni 2020.Art. 3. De minister bevoegd voor 
Financiën is belast met de uitvoering van dit besluit.Gegeven te Brussel, 8 juni 2020.FILIPVan 
Koningswege :De Vice-Eerste Minister en Minister van Financiën,A. DE CROO