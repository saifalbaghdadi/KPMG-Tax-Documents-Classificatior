Publicatie : 2021-09-30Numac : 2021021980
FEDERALE OVERHEIDSDIENST VOLKSGEZONDHEID, VEILIGHEID VAN DE VOEDSELKETEN EN LEEFMILIEU  
 22 SEPTEMBER 2021. - Ministerieel besluit tot wijziging van het ministerieel besluit van 11 februari 2021 tot vastlegging van de forfaitaire tegemoetkomingen zoals voorzien in artikel 3, § 1, van het koninklijk besluit van 30 oktober 2020 tot vaststelling van de nadere regels voor de toekenning van een uitzonderlijke federale financiële tegemoetkoming aan de ziekenhuizen in het kader van de coronavirus COVID-19 epidemie, voor wat betreft de psychiatrische ziekenhuizen 
De Minister van Volksgezondheid 
en Sociale Zaken,Gelet op de Grondwet, artikel 108;Gelet op het koninklijk besluit 
nr. 10 van 19 april 2020 voor de toekenning van en de regels voor de verdeling en vereffening van een 
voorschot aan de algemene ziekenhuizen in het kader van de coronavirus COVID-19 epidemie, artikel 3/1, 
ingevoegd bij het koninklijk besluit nr. 35 van 24 juni 2020, bekrachtigd bij de wet van 24 december 
2020;Gelet op het koninklijk besluit van 30 oktober 2020 tot vaststelling van de nadere regels 
voor de toekenning van een uitzonderlijke federale financiële tegemoetkoming aan de ziekenhuizen in het 
kader van de coronavirus COVID-19 epidemie, artikel 3, § 2;Gelet op het ministerieel 
besluit van 11 februari 2021 tot vastlegging van de forfaitaire tegemoetkomingen zoals voorzien in artikel 
3, § 1, van het koninklijk besluit van 30 oktober 2020 tot vaststelling van de nadere regels voor 
de toekenning van een uitzonderlijke federale financiële tegemoetkoming aan de ziekenhuizen in het kader 
van de coronavirus COVID-19 epidemie, voor wat betreft de psychiatrische ziekenhuizen;Gelet 
op het advies van de Federale Raad voor Ziekenhuisvoorzieningen, gegeven op 11 maart 2021;Gelet 
op het advies van de inspecteur van Financiën, gegeven op 23 augustus 2021;Gelet op de akkoordbevinding 
van de Staatsecretaris voor Begroting, gegeven 7 september 2021;Gelet op de wetten op de Raad 
van State, gecoördineerd op 12 januari 1973, artikel 3, § 1;Gelet op de dringende noodzakelijkheid; 
Overwegende dat in het kader van de rechtszekerheid de ziekenhuizen zo snel mogelijk een duidelijk 
beeld dienen te krijgen met betrekking tot hun rechten voor de jaren 2020 en 2021 op de voorschotten 
en eventueel bijkomende middelen;Overwegende dat de ziekenhuizen zekerheid nodig hebben over 
hun financiële toestand om met hun zorgaanbod en organisatie opnieuw de evoluties in de reguliere zorgvragen 
te kunnen bijhouden; dat ze hiervoor immers moeten kunnen overgaan tot het vrijmaken en aanwenden van 
eigen middelen of tot het ter beschikking krijgen van fondsen vanwege investeerders of banken ter aanvulling 
van de publieke middelen;Overwegende dat de COVID-19 steunmaatregelen voor verschillende andere 
sectoren aflopen op 30 september 2021;Overwegende dat de COVID-19 crisis stabiliseert en we 
evolueren naar een toestand waarbij het een normale toestand wordt dat er COVID-19 patiënten in ziekenhuizen 
zijn opgenomen, zonder dat dit nog de gehele organisatie van die ziekenhuizen zal beïnvloeden;Overwegende 
dat het daarom noodzakelijk is dat de tegemoetkomingen voor de ziekenhuissector ook op 30 september 2021 
aflopen in een context van gelijke behandeling, temeer deze tegemoetkomingen niet langer corresponderen 
met evenredige kosten;Op de voordracht van de Minister van Sociale Zaken en Volksgezondheid,Besluit 
:Artikel 1. In artikel 1 van het ministerieel besluit van 11 februari 2021 tot vastlegging 
van de forfaitaire tegemoetkomingen zoals voorzien in artikel 3, § 1, van het koninklijk besluit 
van 30 oktober 2020 tot vaststelling van de nadere regels voor de toekenning van een uitzonderlijke federale 
financiële tegemoetkoming aan de ziekenhuizen in het kader van de coronavirus COVID-19 epidemie, voor 
wat betreft de psychiatrische ziekenhuizen, wordt het eerste lid vervangen als volgt:"De forfaitaire 
tegemoetkoming, zoals voorzien in artikel 3, § 1, a), tweede streepje van het koninklijk besluit 
van 30 oktober 2020 tot vaststelling van de nadere regels voor de toekenning van een uitzonderlijke federale 
financiële tegemoetkoming aan de ziekenhuizen in het kader van de coronavirus COVID-19 epidemie, voor 
het COVID-19-klaar maken van het ziekenhuis, wordt vastgesteld op 130,12 euro per VTE.".Art. 
2. Artikel 2 van hetzelfde besluit wordt vervangen als volgt:"De forfaitaire tegemoetkoming 
zoals voorzien in artikel 3 § 1, b) van hetzelfde besluit, voor de niet-intensieve zorg aan COVID-19-patiënten 
in psychiatrische ziekenhuizen, wordt vastgesteld op 144,10 euro per verpleegdag van de patiënt op een 
niet-intensieve bed tijdens de maanden maart tot juni 2020.Voor de maanden juli 2020 tot september 
2021 wordt de forfaitaire tegemoetkoming voor de zorgverlening zoals bedoeld in het eerste lid vastgesteld 
op 159,00 euro per verpleegdag van de patiënt op een niet-intensieve bed.".Art. 3. In artikel 
3 van hetzelfde besluit wordt vervangen als volgt:"De forfaitaire tegemoetkoming voorzien in 
artikel 3, §  1, c), van hetzelfde besluit, voor de zorg aan niet-COVID-19-patiënten in psychiatrische 
ziekenhuizen, wordt vastgesteld op 165,96 euro per VTE en per maand van maart tot juni 2020.Voor 
de maanden juli 2020 tot en met september 2021, wordt de forfaitaire tegemoetkoming zoals bedoeld in 
het eerste lid, vastgelegd op 120,57 euro per VTE en per maand.".Art. 4. Dit besluit heeft 
uitwerking met ingang van 23 februari 2021.Brussel, 22 september 2021.Fr. VANDENBROUCKE