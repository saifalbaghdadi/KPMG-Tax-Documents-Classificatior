Publicatie : 2021-04-28Numac : 2021041344
FEDERALE OVERHEIDSDIENST SOCIALE ZEKERHEID  
 19 APRIL 2021. - Koninklijk besluit tot wijziging van het koninklijk besluit van 15 september 2020 houdende toekenning, ingevolge de COVID-19-pandemie, van een aanvullende crisisuitkering aan sommige arbeidsongeschikt erkende zelfstandigen en meewerkende echtgenoten 
VERSLAG AAN DE KONINGSire,Het 
koninklijk besluit dat wij de eer hebben Uwe Majesteit ter ondertekening voor te leggen, heeft tot doel, 
tot en met 30 juni 2021, de toekenning van een aanvullende crisisuitkering aan sommige arbeidsongeschikt 
erkende zelfstandigen en meewerkende echtgenoten als gevolg van de COVID-19-pandemie te verlengen.In 
het licht van het advies nr. 69.121/1 van2 april 2021 van de Raad van State en gelet op de gemaakte opmerkingen, 
wordt hierna enige toelichting gegeven.De aanvullende crisisuitkering bedoeld in het koninklijk 
besluit van 15 september 2020 houdende toekenning, ingevolge de COVID-19-pandemie, van een aanvullende 
crisisuitkering aan sommige arbeidsongeschikt erkende zelfstandigen en meewerkende echtgenoten wordt 
echter niet langer toegekend voor de periode van arbeidsongeschiktheid die zich bevindt na 31 maart 2021. 
Als gevolg van de voortzetting van de COVID-19-pandemie wordt de maatregel in dit koninklijk besluit 
met drie maanden verlengd, d.w.z. tot en met 30 juin 2021. Deze tijdelijke maatregel treedt in werking 
op 1 japril 2021.Deze weerhouden datum is bepaald binnen het strikte kader van de COVID-19-pandemie 
waarbij het aantal besmettingen hoog blijft, waardoor het aantal mensen dat erkend wordt als arbeidsongeschikt 
en geconfronteerd wordt met het risico van een financieel verlies, toeneemt.Bovendien kunnen 
vele zelfstandigen en meewerkende echtgenoten die tijdens de arbeidsongeschiktheid een beroepsactiviteit 
met de toelating van de adviserend arts verrichtten, deze activiteit niet langer uitoefenen wegens, in 
voorkomend geval, een verergering van de gezondheidstoestand of de beperkende maatregelen die als gevolg 
van de pandemie door de Regering zijn aangenomen. In deze laatste situatie is bovendien een beroep op 
het `crisisoverbruggingsrecht' niet mogelijk.Het bedrag van de arbeidsongeschiktheidsuitkering 
waarop de samenwonende gerechtigde zonder gezinslast kan aanspraak maken, blijkt echter lager te zijn 
dan het maandelijkse bedrag van de financiële uitkering toegekend in het kader van het 'crisisoverbruggingsrecht' 
voor een gerechtigde zonder persoon ten laste.Deze maatregel beoogt dan ook een aanvullende 
crisisuitkering toe te kennen aan de zelfstandigen en meewerkende echtgenoten die de hoedanigheid van 
samenwonende gerechtigde zonder gezinslast hebben zodat het totale dagbedrag van het vervangingsinkomen 
wegens hun arbeidsongeschiktheid gelijk is aan het, in werkdagen uitgedrukte, maandelijkse bedrag van 
de financiële uitkering bepaald in de wet tot invoering van het `crisisoverbruggingsrecht'.Deze 
maatregel die uitdrukkelijk is verbonden met de COVID-19-pandemie, is dus binnen de uitkeringsverzekering 
verenigbaar met het grondwettelijk gelijkheidsbeginsel gezien de omvang, de ernst en het uitzonderlijk 
karakter van deze COVID-19-pandemie waardoor talrijke zelfstandigen en meewerkende echtgenoten niet langer 
hun beroepsactiviteit kunnen uitoefenen en enkel aanspraak kunnen maken op prestaties van deze uitkeringsverzekering.Wij 
hebben de eer te zijn,Sire,Van Uwe Majesteit,de zeer eerbiedige en zeer 
getrouwe dienaars,De Minister van Sociale Zaken,Fr. VANDENBROUCKEDe Minister 
van Zelfstandigen,D. CLARINVALRAAD VAN STATEafdeling WetgevingAdvies 
69.121/1 van 2 april 2021 over een ontwerp van koninklijk besluit `tot wijziging van het koninklijk besluit 
van 15 september 2020 houdende toekenning, ingevolge de COVID-19-pandemie, van een aanvullende crisisuitkering 
aan sommige arbeidsongeschikt erkende zelfstandigen en meewerkende echtgenoten'Op 26 maart 
2021 is de Raad van State, afdeling Wetgeving, door de Minister van Zelfstandigen verzocht binnen een 
termijn van vijf werkdagen een advies te verstrekken over een ontwerp van koninklijk besluit `tot wijziging 
van het koninklijk besluit van 15 september 2020 houdende toekenning, ingevolge de COVID-19-pandemie, 
van een aanvullende crisisuitkering aan sommige arbeidsongeschikt erkende zelfstandigen en meewerkende 
echtgenoten'.Het ontwerp is door de eerste kamer onderzocht op 30 maart 2021. De kamer was 
samengesteld uit Marnix VAN DAMME, kamervoorzitter, Bert THYS en Wouter PAS, staatsraden, Michel TISON, 
assessor, en Wim GEURTS, griffier.Het verslag is uitgebracht door Dries VAN EECKHOUTTE, eerste 
auditeur.De overeenstemming tussen de Franse en de Nederlandse tekst van het advies is nagezien 
onder toezicht van Marnix VAN DAMME, kamervoorzitter.Het advies, waarvan de tekst hierna volgt, 
is gegeven op 2 april 2021.1. Volgens artikel 84, § 1, eerste lid, 3°,  van de wetten 
op de Raad van State, gecoördineerd op 12 januari 1973, moeten in de adviesaanvraag de redenen worden 
opgegeven tot staving van het spoedeisende karakter ervan.In het onderhavige geval wordt het 
spoedeisende karakter van de adviesaanvraag in deze laatste gemotiveerd als volgt:"que l'indemnité 
de crise supplémentaire prévue par l'arrêté royal du 15 septembre 2020 susvisé n'est plus octroyée pour 
la période d'incapacité de travail qui se situe après le 31 mars 2021; que, en raison de la poursuite 
de la pandémie COVID-19, la situation des travailleurs indépendants et conjoints aidants reconnus en 
incapacité de travail reste difficile, et qu'il apparaît nécessaire de prolonger, pour une période de 
trois mois, l'octroi de cette indemnité de crise supplémentaire; que cette mesure s'inscrit dans le cadre 
d'un ensemble de `mesures COVID' prolongées pour le deuxième trimestre 2021; qu'en vue de permettre aux 
organismes assureurs de garantir un paiement adéquat des indemnités dès avril 2021, il importe que cet 
arrêté royal soit publié au plus vite".2. Overeenkomstig artikel 84, § 3, eerste lid, 
van de wetten op de Raad van State, heeft de afdeling Wetgeving zich moeten beperken tot het onderzoek 
van de bevoegdheid van de steller van de handeling, van de rechtsgrond, alsmede van de vraag of aan de 
voorgeschreven vormvereisten is voldaan.STREKKING EN RECHTSGROND VAN HET ONTWERP3. 
Bij het koninklijk besluit van 15 september 2020(1) werd een tijdelijke, aanvullende crisisuitkering 
ingevoerd ten gunste van bepaalde categorieën als arbeidsongeschikt erkende zelfstandigen en meewerkende 
echtgenoten. Artikel 1 van het ontwerp beoogt artikel 6, derde lid, van het voornoemde koninklijk besluit 
in die zin te wijzigen dat de betrokken crisisuitkering niet langer wordt toegekend "voor de periode 
van arbeidsongeschiktheid die zich bevindt na 30 juni 2021" (in plaats van "na 31 maart 2021"). Aan de 
ontworpen regeling wordt uitwerking gegeven met ingang van 1 april 2021.4. De ontworpen regeling 
vindt rechtsgrond in artikel 86, §  3, van de wet `betreffende de verplichte verzekering voor 
geneeskundige verzorging en uitkeringen, gecoördineerd op 14 juli 1994' waaraan wordt gerefereerd in 
het eerste lid van de aanhef van het ontwerp.ALGEMENE OPMERKING5. De Raad van State, 
afdeling Wetgeving, heeft in advies 67.911/1/V van 21 augustus 2020(2) met betrekking tot de verenigbaarheid 
van de ontworpen regeling met het grondwettelijk gewaarborgde gelijkheidsbeginsel opgemerkt wat volgt:"Het 
om advies voorgelegde ontwerp van koninklijk besluit strekt ertoe een tijdelijke, aanvullende crisisuitkering 
in te voeren ten gunste van bepaalde categorieën als arbeidsongeschikt erkende zelfstandigen en meewerkende 
echtgenoten. Op die wijze wordt een verschil in behandeling gecreëerd tussen categorieën zelfstandigen 
en meewerkende echtgenoten al naargelang zij wel of niet voor de aanvullende crisisuitkering in aanmerking 
komen.Een verschil in behandeling is slechts verenigbaar met de grondwettelijke beginselen 
van gelijkheid en niet-discriminatie wanneer dat verschil op een objectief criterium berust en het redelijk 
verantwoord is. Het bestaan van een dergelijke verantwoording moet worden beoordeeld, rekening houdend 
met het doel en de gevolgen van de betrokken maatregel en met de aard van de ter zake geldende beginselen; 
het gelijkheidsbeginsel is geschonden wanneer er geen redelijk verband van evenredigheid bestaat tussen 
de aangewende middelen en het beoogde doel.(3)Omgekeerd verzetten, volgens de vaste rechtspraak 
van het Grondwettelijk Hof, de grondwettelijke regels van de gelijkheid en de niet-discriminatie zich 
er tegen dat categorieën van personen die zich ten aanzien van een maatregel in wezenlijk verschillende 
situaties bevinden, op identieke wijze worden behandeld, zonder dat daarvoor een redelijke verantwoording 
bestaat.(4)De ontworpen regeling zal aan deze beginselen moeten worden getoetst.Nu 
al kan in dat verband worden opgemerkt dat de ontworpen regeling enkel geldt ten aanzien van bepaalde 
personen die hun activiteit hebben stopgezet vanaf ten vroegste 1 maart 2020. Gedurende de geldigheidsduur 
van de ontworpen regeling ontvangen zij een hogere uitkering dan personen die zich in een zelfde toestand 
bevinden, maar waarvan die toestand reeds vóór 1 maart 2020 aanvatte. Uit de door de gemachtigde verstrekte 
toelichting valt af te leiden dat voor de voornoemde scharnierdatum is geopteerd omwille van de inwerkingtreding 
van het zogenaamde crisisoverbruggingsrecht, waarmee de uitkering wordt gelijkgeschakeld door de toekenning 
van de aanvullende crisisuitkering. De begunstigden van deze aanvullende crisisuitkering lijken derhalve 
veeleer te moeten worden vergeleken met personen die zich in dezelfde toestand van arbeidsongeschiktheid 
bevinden dan met personen die van het crisisoverbruggingsrecht genieten.Door het feit dat de 
aanvullende crisisuitkering enkel toekomt aan een bepaalde categorie van gerechtigden, namelijk de gerechtigden 
zonder gezinslast, worden bovendien bestaande verschillen op grond van het reeds genoemde koninklijk 
besluit van 20 juli 1971 uitgevlakt of tenietgedaan. Bijgevolg lijken wezenlijk verschillende situaties 
op een (meer) gelijke wijze te worden behandeld. Zoals de gemachtigde opmerkt wordt daarmee weliswaar 
een tijdelijke gelijkstelling met het crisisoverbruggingsrecht nagestreefd, maar opnieuw lijkt de toets 
aan het gelijkheidsbeginsel in de eerste plaats te moeten gebeuren binnen het stelsel dat geldt voor 
de als arbeidsongeschikt erkende zelfstandigen (en meewerkende echtgenoten).Uit wat voorafgaat 
volgt dat diverse onderdelen van de ontworpen regeling van aard kunnen zijn om vragen te doen rijzen 
met betrekking tot de verenigbaarheid ervan met het grondwettelijk gewaarborgde gelijkheidsbeginsel. 
Teneinde elke onduidelijkheid of speculatie daaromtrent te voorkomen doen de stellers van het ontwerp 
er goed aan om de door hen ontworpen regeling te voorzien van een afdoende verantwoording ervan in het 
licht van het gelijkheidsbeginsel en om deze verantwoording in een verslag aan de Koning bij het tot 
stand te brengen koninklijk besluit op te nemen".Dezelfde opmerking geldt ten aanzien van de 
ontworpen wijziging van het koninklijk besluit van 15 september 2020.(5)ONDERZOEK VAN DE TEKSTArtikel 
26. Gelet op de datum waarop dit advies wordt uitgebracht, komt artikel 2 van het ontwerp erop 
neer dat aan de ontworpen regeling terugwerkende kracht zal worden verleend. Het betrokken artikel dient 
derhalve te luiden: "Dit besluit heeft uitwerking met ingang van 1 april 2021".De Griffier, 
  Wim GEURTDe Voorzitter,Marnix VAN DAMME_______Nota's(1) 
Koninklijk besluit van 15 september 2020 `houdende toekenning, ingevolge de COVID-19-pandemie, van een 
aanvullende crisisuitkering aan sommige arbeidsongeschikt erkende zelfstandigen en meewerkende echtgenoten'.(2) 
Advies 67.911/1/V van 21 augustus 2020 over een ontwerp dat heeft geleid tot het te wijzigen koninklijk 
besluit van 15 september 2020.(3) Voetnoot 2 in het geciteerde advies: Vaste rechtspraak van 
het Grondwettelijk Hof (zie bv. GwH 28 februari 2013, nr. 24/2013, B.3.2.).(4) Voetnoot 3 in 
het geciteerde advies: Zie bv. GwH 14 mei 2003, nr. 63/2003, B.5; GwH 21 december 2005, nr. 194/2005, 
B.3; GwH 17 mei 2006, nr. 78/2006, B.4; GwH 28 juli 2006, nr. 125/2006, B.5; GwH 11 december 2008, nr. 
179/2008, B.6; GwH 6 februari 2014, nr. 24/2014, B.4.(5) Ook met betrekking tot de ontworpen 
wijziging van het koninklijk besluit van 15 september 2020 zou een afdoende verantwoording moeten kunnen 
worden gegeven in het licht van het gelijkheidsbeginsel. De elementen die wat dat betreft werden aangereikt 
in het verslag aan de Koning bij het voornoemde koninklijk besluit en in het bij het wijzigende koninklijk 
besluit van 22 december 2020 gevoegde verslag aan de Koning maken evenwel geen dergelijke verantwoording 
uit.19 APRIL 2021. - Koninklijk besluit tot wijziging van het koninklijk besluit 
van 15 september 2020 houdende toekenning, ingevolge de COVID-19-pandemie, van een aanvullende crisisuitkering 
aan sommige arbeidsongeschikt erkende zelfstandigen en meewerkende echtgenotenFILIP, Koning 
der Belgen, Aan allen die nu zijn en hierna wezen zullen, Onze Groet.Gelet op de 
wet betreffende de verplichte verzekering voor geneeskundige verzorging en uitkeringen, gecoördineerd 
op 14 juli 1994, artikel 86, § 3, gewijzigd bij de wetten van 22 augustus 2002, 29 maart 2012 
en 7 mei 2019;Gelet op het koninklijk besluit van 15 september 2020 houdende toekenning, ingevolge 
de COVID-19-pandemie, van een aanvullende crisisuitkering aan sommige arbeidsongeschikt erkende zelfstandigen 
en meewerkende echtgenoten;Gelet op het advies van het Beheerscomité van de uitkeringsverzekering 
voor zelfstandigen, gegeven op 17 maart 2021;Gelet op het advies van de Inspecteur van Financiën, 
gegeven op 3 maart 2021;Gelet op de akkoordbevinding van de Staatssecretaris voor Begroting, 
d.d. 16 maart 2021;Gelet op de impactanalyse van de regelgeving uitgevoerd overeenkomstig artikelen 
6 en 7 van de wet van 15 december 2013 houdende diverse bepalingen inzake administratieve vereenvoudiging;Gelet 
op de hoogdringendheid gemotiveerd door het feit dat de aanvullende crisisuitkering voorzien in het voormelde 
koninklijk besluit van 15 september 2020 niet langer wordt toegekend voor de periode van arbeidsongeschiktheid 
die zich bevindt na 31 maart 2021;Dat wegens de voortzetting van de COVID-19-pandemie de situatie 
van arbeidsongeschikt erkende zelfstandigen en meewerkende echtgenoten moeilijk blijft en dat het noodzakelijk 
blijkt de toekenning van deze aanvullende crisisuitkering met een periode van drie maanden te verlengen;Dat 
deze maatregel deel uitmaakt van een reeks "COVID-maatregelen" die voor het tweede kwartaal van 2021 
zijn verlengd;Dat het, om de verzekeringsinstellingen in staat te stellen een adequate betaling 
van de uitkeringen vanaf april 2021 te waarborgen, van belang is dat dit koninklijk besluit zo snel mogelijk 
wordt bekendgemaakt;Gelet op het advies nr. 69.121/1 van de Raad van State, gegeven op 2 april 
2021 met toepassing van artikel 84, §  1, eerste lid, 3°,  van de wetten op de Raad van State, 
gecoördineerd op 12 januari 1973;Op de voordracht van de Minister van Sociale Zaken en de Minister 
van Zelfstandigen en op het advies van de in Raad vergaderde Ministers,Hebben Wij besloten 
en besluiten Wij :Artikel 1. In artikel 6, derde lid van het koninklijk besluit van 15 september 
2020 houdende toekenning, ingevolge de COVID-19-pandemie, van een aanvullende crisisuitkering aan sommige 
arbeidsongeschikt erkende zelfstandigen en meewerkende echtgenoten, gewijzigd bij het koninklijk besluit 
van 22 december 2020, worden de woorden "31 maart 2021" vervangen door de woorden "30 juni 2021".Art. 
2. Dit besluit heeft uitwerking met ingang van 1 april 2021.Art. 3. De Minister bevoegd voor 
Sociale Zaken en de Minister bevoegd voor Zelfstandigen zijn, ieder wat hem betreft, belast met de uitvoering 
van dit besluit.Gegeven te Brussel, 19 april 2021.FILIPVan Koningswege 
:De Minister van Sociale Zaken,Fr. VANDENBROUCKEDe Minister van Zelfstandigen,D. 
CLARINVAL