Publicatie : 2020-11-05Numac : 2020043474
MINISTERIE VAN DE FRANSE GEMEENSCHAP
 29 OKTOBER 2020. - Besluit van de Regering van de Franse Gemeenschap tot wijziging van het besluit van de Regering van de Franse Gemeenschap van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie 
De Regering van de Franse Gemeenschap,Gezien 
de bijzondere wet van 8 augustus 1980 tot hervorming der instellingen, artikel 87, § 3, vervangen 
bij de bijzondere wet van 8 augustus 1988 en gewijzigd bij de bijzondere wet van 6 januari 2014;Gelet 
op het besluit van de Regering van de Franse Gemeenschap van 22 juli 1996 betreffende het statuut van 
de ambtenaren van de diensten van de Regering van de Franse Gemeenschap;Gelet op het besluit 
van de Regering van de Franse Gemeenschap van 2 juni 2004 betreffende de verloven en afwezigheden van 
de personeelsleden van de Diensten van de Regering van de Franse Gemeenschap, de Hoge Raad voor de Audiovisuele 
Sector en de instellingen van openbaar nut die onder het Comité van Sector XVII ressorteren;Gezien 
het besluit van de Regering van de Franse Gemeenschap van 15 november 2017 inzake telewerk;Gelet 
op het besluit van de Regering van de Franse Gemeenschap van 7 mei 2020 betreffende diverse bepalingen 
inzake ambtenarenzaken in het kader van de COVID-19-pandemie, gewijzigd bij de besluiten van de Regering 
van de Franse Gemeenschap van 2 juli 2020 en 3 september 2020;Gezien het advies van de Inspecteur 
van Financiën van 16 oktober 2020;Gezien de akkoordbevinding van de Minister van Begroting 
van 29 oktober 2020;Overwegende dat de Regering van de Franse Gemeenschap op 7 mei 2020 in 
het kader van de COVID-19-pandemie een ontwerpbesluit heeft aangenomen over diverse bepalingen inzake 
ambtenarenzaken, dat tot doel had de nodige regelgevende afwijkingen vast te stellen om de arbeidsvoorwaarden 
van het personeel van de Regeringsdiensten en de instellingen van openbaar nut van de Franse Gemeenschap 
aan te passen;Overwegende dat de in dat besluit vastgestelde maatregelen bij een besluit van 
de Regering van de Franse Gemeenschap van 2 juli 2020 zijn verlengd tot 31 augustus 2020;Overwegende 
dat als gevolg van de recente ontwikkelingen in de epidemiologische situatie op nationaal niveau de maatregelen 
met betrekking tot de organisatie van de werkzaamheden in de nabije toekomst niet zullen worden versoepeld;Overwegende 
dat aangezien de bevoegde overheden nog steeds het telewerk zoveel mogelijk aanbevelen, het belangrijk 
is de toepassing van de maatregelen die zijn opgenomen in het besluit van de Regering van de Franse Gemeenschap 
van 7 mei 2020 betreffende diverse bepalingen inzake ambtenarenzaken in het kader van de COVID-19-pandemie, 
te verlengen;Overwegende dat het ook noodzakelijk lijkt om flexibiliteit te bieden door hiërarchische 
meerderen toe te laten om in bepaalde toestanden de aanwezigheid van elk personeelslid van hun team op 
de werkplek niet twee dagen per week verplicht te stellen;Op de voordracht van de Minister 
van Ambtenarenzaken;Na beraadslaging,Besluit : Artikel 1. In artikel 2 
van het besluit van de Regering van de Franse Gemeenschap van 7 mei 2020 betreffende diverse bepalingen 
inzake ambtenarenzaken in het kader van de COVID-19-pandemie, wordt paragraaf 2 aangevuld met de volgende 
leden:"In afwijking van het eerste lid kan de hiërarchische meerdere de planning van de prestaties 
van zijn team organiseren zonder de fysieke aanwezigheid van elk personeelslid op de werkplek gedurende 
minstens twee dagen per week te garanderen, als hun aanwezigheid niet absoluut noodzakelijk is om de 
kwaliteit van de dienst, de werkdynamiek van het team of de sociale samenhang van de dienst te handhaven. 
In dergelijke gevallen neemt de hiërarchische meerdere niettemin de nodige maatregelen om ervoor te zorgen 
dat de aanwezigheid van elk personeelslid in zijn team zoveel mogelijk in de richting gaat van de twee 
dagen aanwezigheid op de werkplek per week.In afwijking van het eerste lid kan de Minister 
van Ambtenarenzaken voor de ambten die dat mogelijk maken, de verplichting tot fysieke aanwezigheid van 
elk personeelslid op de werkplek gedurende minstens twee dagen per week opschorten indien de epidemiologische 
toestand in het Koninkrijk dat vereist en indien deze opschorting noodzakelijk is om te voldoen aan de 
richtlijnen en aanbevelingen die door de bevoegde gezondheidsoverheden zouden worden uitgevaardigd. ».Art. 
2. In artikel 7, eerste lid, van hetzelfde besluit, vervangen bij het besluit van de Regering van de 
Franse Gemeenschap van 2 juli 2020, worden de woorden "31 oktober 2020" vervangen door de woorden "31 
december 2020".Art. 3. Dit besluit treedt in werking op 1 november 2020.Art. 4. De 
Minister bevoegd voor ambtenarenzaken is belast met de uitvoering van dit besluit.Brussel, 
29 oktober 2020.Voor de Regering:De Minister-president,P.-Y. JEHOLETDe 
Minister van Begroting, Ambtenarenzaken, Gelijke Kansen en Toezicht op WBE,Fr. DAERDEN