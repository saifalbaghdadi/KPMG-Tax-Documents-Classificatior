Publicatie : 2020-09-01Numac : 2020031288
FEDERALE OVERHEIDSDIENST FINANCIEN 
 22 AUGUSTUS 2020. - Koninklijk besluit tot vastlegging van het in artikel 194septies/1, § 5, van het Wetboek van de inkomstenbelastingen 1992, bedoelde model van de opgave en de in datzelfde artikel bedoelde nadere regels 
FILIP, Koning der Belgen, Aan allen die nu zijn en hierna 
wezen zullen, Onze Groet.Gelet op de Grondwet, artikel 108;Gelet op het Wetboek van 
de inkomstenbelastingen 1992, artikel 194septies/1, § 5, ingevoegd bij de wet van 23 juni 2020 
en gewijzigd bij de wet van 15 juli 2020;Gelet op het koninklijk besluit van 16 november 1994 
betreffende de administratieve en begrotingscontrole, de artikelen 5 en 14;Overwegende dat 
het gaat om een louter uitvoeringsbesluit van een bestaande wetgeving en dit besluit op zich geen enkele 
nieuwe budgettaire weerslag heeft;Gelet op de wetten op de Raad van State, gecoördineerd op 
12 januari 1973, artikel 3, § 1;Gelet op de dringende noodzakelijkheid;Overwegende 
dat:- indien voor het aanslagjaar 2019 of 2020, waarvan de aangifte reeds is ingediend, aanspraak 
wordt gemaakt op de in artikel 194septies/1, van het Wetboek van inkomstenbelastingen 1992 bedoelde vrijstelling, 
de belastingplichtigen die onderworpen zijn aan de vennootschapsbelasting of aan de belasting van niet-inwoners 
(vennootschappen), zo snel mogelijk het model moeten kennen van de opgave bedoeld in artikel 194septies/1, 
§ 5, van hetzelfde Wetboek, alsook de modaliteiten voor de toezending van deze opgave die overeenkomstig 
deze bepaling ter aanvulling bij de reeds ingediende aangifte uiterlijk op 30 november 2020 moet worden 
ingediend;- indien de aangifte voor het aanslagjaar 2020 voor de vennootschapsbelasting of 
de belasting voor niet-inwoners (vennootschappen), nog niet is ingediend, het model van de bij het formulier 
te voegen opgaven zo snel mogelijk moet worden vastgesteld om de vaststelling en de inning van deze belastingen 
niet te vertragen;- dit besluit dus dringend moet worden getroffen;Op de voordracht 
van de Vice-Eerste Minister en Minister van Financiën,Hebben Wij besloten en besluiten Wij 
:Artikel 1. De vennootschappen en de in artikel 227, 2°,  van het Wetboek van de inkomstenbelastingen 
1992, bedoelde belastingplichtigen vragen de toepassing van de in artikel 194septies/1 van hetzelfde 
Wetboek bedoelde vrijstelling aan de hand van een opgave waarvan het model wordt vastgesteld in de bijlage 
bij dit besluit.De belastingplichtige vermeldt in de gedagtekende en ondertekende opgave de 
onderstaande gegevens:1°  de benaming van de belastingplichtige evenals het ondernemingsnummer;2° 
 het aanslagjaar waarop de opgave betrekking heeft.In het geval het aanslagjaar waarop de opgave 
betrekking heeft het aanslagjaar is waarvoor aanspraak wordt gemaakt op de vrijstelling, vult de belastingplichtige 
in deze opgave de vakken "Vaststelling van de tijdelijk vrijgestelde reserve" en "Detail van de rubrieken 
van het vak 'Belastbare gereserveerde winst' die werden verlaagd bij de vorming of verhoogd bij de terugname 
van de vrijgestelde reserve" in.In het geval het aanslagjaar waarop de opgave betrekking heeft 
het aanslagjaar is waarin het totale tijdens het vorige aanslagjaar vrijgestelde bedrag wordt gereintegreerd 
in de belastbare gereserveerde winst, vult de belastingplichtige in deze opgave de vakken "Detail van 
de rubrieken van het vak 'Belastbare gereserveerde winst' die werden verlaagd bij de vorming of verhoogd 
bij de terugname van de vrijgestelde reserve" en "Gegevens met betrekking tot de re-integratie van de 
vrijgestelde reserve in de belastbare gereserveerde winst" in.Art. 2. In het geval de opgave 
betrekking heeft op een belastbaar tijdperk dat verbonden is met het aanslagjaar 2019 of 2020, waarbij 
de aangifte reeds is ingediend op het ogenblik waarop dit koninklijk besluit in werking is getreden, 
wordt deze opgave ten laatste op 30 november 2020 verzonden naar de bevoegde belastingdienst die wordt 
vermeld op het aangifteformulier.Deze opgave wordt na de ontvangst ervan door deze bevoegde 
belastingdienst toegevoegd aan de reeds ingediende aangifte die betrekking heeft op aanslagjaar 2019 
of 2020 en maakt er integraal deel van uit.Art. 3. Dit besluit treedt in werking op de dag 
van de bekendmaking ervan in het Belgisch Staatsblad.Art. 4. De minister bevoegd voor Financiën 
is belast met de uitvoering van dit besluit.Gegeven te Brussel, 22 augustus 2020.FILIPVan 
Koningswege :De Vice-Eerste Minister en Minister van Financiën,A. DE CROO Voor de raadpleging van de tabel, zie beeld