Publicatie : 2021-06-24Numac : 2021201447
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 20 APRIL 2021. - Koninklijk besluit waarbij algemeen verbindend wordt verklaard de collectieve arbeidsovereenkomst van 22 oktober 2020, gesloten in het Paritair Subcomité voor de opvoedings- en huisvestingsinrichtingen en -diensten van de Franse Gemeenschap, het Waalse Gewest en de Duitstalige Gemeenschap, betreffende de gelijkstellingen op het gebied van de tijdelijke werkloosheid in het kader van de gezondheidscrisis COVID-19 (1) 
FILIP, Koning der Belgen, Aan allen die nu zijn en hierna wezen zullen, 
Onze Groet.Gelet op de wet van 5 december 1968 betreffende de collectieve arbeidsovereenkomsten 
en de paritaire comités, inzonderheid op artikel 28;Gelet op het verzoek van het Paritair Subcomité 
voor de opvoedings- en huisvestingsinrichtingen en -diensten van de Franse Gemeenschap, het Waalse Gewest 
en de Duitstalige Gemeenschap;Op de voordracht van de Minister van Werk,Hebben Wij 
besloten en besluiten Wij : Artikel 1. Algemeen verbindend wordt verklaard de als bijlage overgenomen 
collectieve arbeidsovereenkomst van 22 oktober 2020, gesloten in het Paritair Subcomité voor de opvoedings- 
en huisvestingsinrichtingen en -diensten van de Franse Gemeenschap, het Waalse Gewest en de Duitstalige 
Gemeenschap, betreffende de gelijkstellingen op het gebied van de tijdelijke werkloosheid in het kader 
van de gezondheidscrisis COVID-19.Art. 2. De minister bevoegd voor Werk is belast met de uitvoering 
van dit besluit.Gegeven te Brussel, 20 april 2021. FILIPVan Koningswege 
: De Minister van Werk,P.-Y. DERMAGNE _______Nota(1) 
Verwijzing naar het Belgisch Staatsblad : Wet van 5 december 1968, Belgisch Staatsblad van 
15 januari 1969. BijlageParitair Subcomité voor de opvoedings- en huisvestingsinrichtingen 
en -diensten van de Franse Gemeenschap, het Waalse Gewest en de Duitstalige Gemeenschap Collectieve 
arbeidsovereenkomst van 22 oktober 2020  Gelijkstellingen op het gebied van de tijdelijke werkloosheid 
in het kader van de gezondheidscrisis COVID-19 (Overeenkomst geregistreerd op 10 december 2020 onder 
het nummer 162283/CO/319.02)Artikel 1. ToepassingsgebiedDeze collectieve arbeidsovereenkomst 
is van toepassing op de werkgevers en de werknemers van de opvoedings- en huisvestingsinrichtingen en 
-diens-ten die ressorteren onder het Paritair Subcomité voor de opvoedings- en huisvestingsinrichtingen 
en -diensten van de Franse Gemeenschap, het Waalse Gewest en de Duitstalige Gemeenschap en die erkend 
en/of gesubsidieerd zijn door de Franse Gemeenschap, het Waalse Gewest en de Duitstalige Gemeenschap 
of de Franse Gemeenschapscommissie, alsook op de werknemers en werkgevers van de opvoedings- en huisvestingsinrichtingen 
en -diensten die dezelfde activiteiten uitoefenen en die erkend noch gesubsidieerd zijn en waarvan de 
hoofdactiviteit in het Waalse Gewest wordt verricht.Onder "werknemers" wordt verstaan : het 
mannelijk en vrouwelijk werklieden- en bediendepersoneel. Art. 2. ContextDeze collectieve 
overeenkomst wordt gesloten in de context van de COVID-19-crisis. Art. 3. OnderwerpVoor 
de berekening van het bedrag van de eindejaarstoelage zoals bedoeld door de volgende collectieve overeenkomsten 
: - Voor de sector "AIS" - Waalse Gewest : collectieve arbeidsovereenkomst van 24 oktober 2019 
tot toekenning van een eindejaarstoelage, nr. 155890;- Voor de gehandicaptensector - Waalse 
Gewest : collectieve arbeidsovereenkomst van 26 september 2019 tot toekenning van een eindejaarstoelage, 
nr. 155888;- Voor de sector opvang, huisvesting en begeleiding van in sociale moeilijkheden 
verkerende personen - Waalse Gewest : collectieve arbeidsovereenkomst van 26 september 2019 tot toekenning 
van een eindejaarstoelage, nr. 155889;- Voor de sector "AAJ - FWB" : collectieve arbeidsovereenkomst 
van 14 november 1989 tot toekenning van een eindejaarstoelage, nr. 25078;- Voor de sector "SASPE" 
: collectieve overeenkomst van 27 april 2006 tot toekenning van een eindejaarstoelage, nr. 80204;- 
Voor de sector van de welzijnszorg in de Duitstalige Gemeenschap : collectieve arbeidsovereenkomst van 
26 juni 2008 betreffende de betaling van een dertiende maand, nr. 88962;- Voor de sectoren 
die erkend en/of gesubsidieerd zijn door de Franse Gemeenschapscommissie : collectieve arbeidsovereenkomst 
van 19 december 2019 tot toekenning van een eindejaarspremie, nr. 157172,worden gelijkgesteld 
met effectief gewerkte dagen, voor de periode van 1 maart 2020 tot 31 december 2020 inbegrepen, de dagen 
van arbeidsonderbreking ingevolge tijdelijke werkloosheid wegens overmacht door de pandemie ten gevolge 
van het coronavirus voor de werknemers die een erkenning van tijdelijke werkloosheid wegens overmacht 
hebben genoten. Art. 4. SlotbepalingenDeze collectieve arbeidsovereenkomst is gesloten 
voor een bepaalde duur. Zij treedt in werking op 1 maart 2020 en houdt op van kracht te zijn op 31 december 
2020.De ondertekenende partijen kunnen via een nieuwe collectieve arbeidsovereenkomst deze 
termijn verlengen.Overeenkomstig artikel 14 van de wet van 5 december 1968 betreffende de collectieve 
arbeidsovereenkomsten en de paritaire comités worden, voor wat betreft de ondertekening van deze collectieve 
arbeidsovereenkomst, de handtekeningen van de personen die deze aangaan namens de werknemersorganisaties 
enerzijds en namens de werkgeversorganisaties anderzijds, vervangen door de notulen van de vergadering 
die zijn ondertekend door de voorzitter en de secretaris en goedgekeurd door de leden.Gezien 
om te worden gevoegd bij het koninklijk besluit van 20 april 2021. De Minister van Werk,P.-Y. 
DERMAGNE