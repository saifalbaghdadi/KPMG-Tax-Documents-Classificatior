Publicatie : 2020-03-12Numac : 2020020502
FEDERALE OVERHEIDSDIENST FINANCIEN
 21 FEBRUARI 2020. - Wet tot invoering van diverse fiscale overgangsbepalingen wat betreft de terugtrekking van het Verenigd Koninkrijk van Groot-Brittannië en Noord-Ierland uit de Europese Unie (1) 
FILIP, Koning der Belgen,Aan allen die nu zijn en hierna wezen zullen, Onze Groet.De 
Kamer van volksvertegenwoordigers heeft aangenomen en Wij bekrachtigen, hetgeen volgt :TITEL 
1. - ALGEMENE BEPALINGArtikel 1. Deze wet regelt een aangelegenheid als bedoeld in artikel 
74 van de Grondwet.TITEL 2. - WIJZIGINGEN BETREFFENDE DE INKOMSTENBELASTINGENHOOFDSTUK 
1. - Wijzigingen van het Wetboek van de inkomstenbelastingen 1992Art. 2. In titel X van het 
Wetboek van inkomstenbelastingen 1992, wordt een artikel 544 ingevoegd, luidende:"Art. 544. 
§  1. Voor de toepassing van artikel 59, §  1, eerste lid, 1°  en van de bepalingen van 
titel II, hoofdstuk III, afdeling 1, onderafdeling 2bis, wordt het Verenigd Koninkrijk van Groot-Brittannië 
en Noord-Ierland gelijkgesteld met een lidstaat van de Europese Unie voor overeenkomsten ten laatste 
afgesloten op 31 december 2020.§  2. Voor de toepassing van artikel 2753, 
§  1, derde lid, 1°,  wordt het Verenigd Koninkrijk van Groot-Brittannië en Noord-Ierland gelijkgesteld 
met een lidstaat van de Europese Unie voor samenwerkingsovereenkomsten ten laatste afgesloten op 31 december 
2020 en dit tot het initieel voorziene einde van deze overeenkomsten.§  3. Voor de toepassing 
van artikel 192, §  3, wordt het Verenigd Koninkrijk van Groot-Brittannië en Noord-Ierland gelijkgesteld 
met een lidstaat van de Europese Unie voor de tot en met 31 december 2020 verwezenlijkte meerwaarden.§ 
 4. Voor de toepassing van de artikelen 184bis, §  4 en §  5, 184ter, §  2, achtste 
lid, 211, §  1, vierde en vijfde lid, en §  2, zesde lid, 214bis, inleidende zin, 229, 
§   4, derde tot tiende lid en 231, §  2, wordt het Verenigd Koninkrijk van Groot-Brittannië 
en Noord-Ierland gelijkgesteld met een lidstaat van de Europese Unie voor verrichtingen of overbrengingen 
die ten laatste op 31 december 2020 zijn bekend gemaakt in de Bijlagen bij het Belgisch Staatsblad.".Art. 
3. In titel X van hetzelfde Wetboek, wordt een artikel 545 ingevoegd, luidende:"Art. 545. Voor 
de toepassing van de artikelen 171, 3° quater, en 269, §  1, 3°,  worden voor wat betreft de tot 
31 december 2025 betaalde of toegekende inkomsten, de in het Verenigd Koninkrijk van Groot-Brittannië 
en Noord-Ierland gelegen onroerende goederen die de uitkerende vennootschap reeds op 31 december 2020 
rechtstreeks of onrechtstreeks in haar bezit had en deze sindsdien ononderbroken tot en met de dag van 
de betaling of toekenning van de inkomsten in haar bezit heeft gehouden, als in een lidstaat van de Europese 
Economische Ruimte gelegen onroerende goederen beschouwd.".HOOFDSTUK 2. - Wijzigingen van de 
programmawet van 2 augustus 2002Art. 4. In de programmawet van 2 augustus 2002, wordt een titel 
XV ingevoegd, luidende:"Titel XV. Overgangsbepalingen"Art. 5. In titel XV, van de 
programmawet van 2 augustus 2002, wordt een artikel 208 ingevoegd, luidende:"Art. 208. Voor 
de toepassing van de artikelen 115 tot 120 of 124, wordt het Verenigd Koninkrijk van Groot-Brittannië 
en Noord-Ierland gelijkgesteld met een lidstaat van de Europese Economische Ruimte tot aan het aanslagjaar 
verbonden aan het belastbaar tijdperk dat ten laatste afsluit op 31 december 2020.Wanneer het 
belastbaar tijdperk niet overeenstemt met het kalenderjaar, in het geval de belastingplichtige ten gevolge 
van het verlaten van het Verenigd Koninkrijk van Groot-Brittannië en Noord-Ierland uit de Europese Economische 
Ruimte, niet langer voldoet aan de voorwaarden vermeld in punt 2.2, tweede lid of in punt 3.1, leden 
8 en 9, van de Mededeling C(2004) 43 van de Commissie - Communautaire richtsnoeren betreffende staatssteun 
voor het zeevervoer, is de forfaitaire belasting aan de hand van de tonnage overeenkomstig de artikelen 
115 tot 120 of 124 niet van toepassing voor het volledige belastbaar tijdperk.".HOOFDSTUK 3. 
- Wijzigingen van de wet van 3 april 2019 betreffende de terugtrekking van het Verenigd Koninkrijk uit 
de Europese UnieArt. 6. In artikel 21 van de wet van 3 april 2019 betreffende de terugtrekking 
van het Verenigd Koninkrijk uit de Europese Unie, worden de volgenden wijzigingen aangebracht:1° 
 de woorden "met uitzondering van artikel 59, §  1, eerste lid, 1°,  de bepalingen van titel II, 
hoofdstuk III, afdeling I, onderafdeling IIbis, de artikelen 171, 3° quater, 184bis, §§ 
 4 en 5, 184ter, §  2, achtste lid, 192, §  3, 211, §  1, vierde en vijfde lid, 
en §  2, zesde lid, 214bis, inleidende zin, 229, §  4, derde tot tiende lid en 231, § 
 2, 269, §  1, 3°,  2753, §  1, derde lid, 1°,  364bis, 364ter en 515septies van het vermelde 
Wetboek," worden ingevoegd tussen de woorden "Wetboek van inkomstenbelastingen 1992," en de woorden "wordt 
het Verenigd Koninkrijk van Groot-Brittannië en Noord-Ierland";2°  de woorden "31 december 
2019" worden vervangen door de woorden "31 december 2020".Art. 7. In artikel 22 van dezelfde 
wet worden de woorden "31 december 2019" vervangen door de woorden "31 december 2020".Art. 
8. In artikel 23 van dezelfde wet worden de woorden "31 december 2019" vervangen door de woorden "31 
december 2020".Art. 9. In artikel 24 van dezelfde wet worden de woorden "31 december 2019" 
telkens vervangen door de woorden "31 december 2020".Art. 10. In artikel 26 van dezelfde wet 
worden de woorden "31 december 2019" vervangen door de woorden "31 december 2020".Art. 11. 
Het artikel 27 van dezelfde wet wordt vervangen als volgt:"Art. 27. Voor de toepassing van 
dit hoofdstuk, wordt Gibraltar geacht deel uit te maken van "het Verenigd Koninkrijk van Groot-Brittannië 
en Noord-Ierland".TITEL 3. - INWERKINGTREDINGArt. 12.  §  1. De Koning bepaalt 
de datum van inwerkingtreding van titel 2.De artikelen 4 en 5 kunnen echter enkel in werking 
treden na een positieve beslissing van de Europese Commissie in gevolge de aanmelding van de in deze 
artikelen bedoelde wijzigingen.§  2. Indien het Verenigd Koninkrijk van Groot-Brittannië 
en Noord-Ierland op een datum die plaatsvindt na 31 december 2020 de Europese Unie verlaat zonder terugtrekkingsakkoord 
overeenkomstig artikel 50 VEU, wijzigt de Koning door middel van een in Ministerraad overlegd besluit 
eveneens de data vermeld in de artikelen 2 tot 10 in functie van deze latere datum en overeenkomstig 
de volgende modaliteiten:-  de datum van 31 december 2020, door de datum van 31 december van 
het jaar waarin de laatste dag waarop het Verenigd Koninkrijk deel uitmaakt van de Europese Unie, plaatsvindt;- 
 de datum van 31 december 2025, door de datum van 31 december van het vijfde kalenderjaar dat volgt op 
het jaar van de laatste dag waarop het Verenigd Koninkrijk deel uitmaakt van de Europese Unie.Indien 
het Verenigd Koninkrijk van Groot-Brittannië en Noord-Ierland de Europese Unie verlaat overeenkomstig 
artikel 50 VEU met een terugtrekkingsakkoord en de transitieperiode wordt verlengd tot na 31 december 
2020, wijzigt de Koning door middel van een in Ministerraad overlegd besluit eveneens de data vermeld 
in de artikelen 2 tot 10 overeenkomstig de volgende modaliteiten:-  de datum van 31 december 
2020, door de datum van 31 december van het jaar waarin de transitieperiode eindigt;-  de datum 
van 31 december 2025, door de datum van 31 december van het vijfde kalenderjaar dat volgt op het jaar 
waarin de transitieperiode eindigt.§  3. De Koning zal bij de Kamer van volksvertegenwoordigers, 
onmiddellijk indien ze in zitting is, zo niet bij de opening van de eerstvolgende zitting, een wetsontwerp 
indienen tot bekrachtiging van de in uitvoering van het in de tweede paragraaf genomen besluit. Dit besluit 
wordt geacht geen uitwerking te hebben gehad indien het niet bij wet is bekrachtigd binnen de twaalf 
maanden na de datum van zijn bekendmaking in het Belgisch Staatsblad.TITEL 4. - TERRITORIAAL 
TOEPASSINGSGEBIEDArt. 13. Voor de toepassing van deze wet, wordt Gibraltar geacht deel uit 
te maken van "het Verenigd Koninkrijk van Groot-Brittannië en Noord-Ierland".Kondigen deze 
wet af, bevelen dat zij met 's Lands zegel zal worden bekleed en door het Belgisch Staatsblad zal worden 
bekendgemaakt.Gegeven te Brussel, 21 februari 2020.FILIPVan Koningswege 
:De Vice-Eerste Minister en Minister van Financiën,A. DE CROOMet 's Lands 
zegel gezegeld :De Minister van Justitie,K. GEENS_______Nota(1) 
Kamer van volksvertegenwoordigers (www.dekamer.be)Stukken : K55-0948.Integraal verslag: 
13 februari 2020.