Publicatie : 2020-09-23Numac : 2020203872
FEDERALE OVERHEIDSDIENST SOCIALE ZEKERHEID  
 15 SEPTEMBER 2020. - Koninklijk besluit houdende toekenning, ingevolge de COVID-19-pandemie, van een aanvullende crisisuitkering aan sommige arbeidsongeschikt erkende zelfstandigen en meewerkende echtgenoten 
VERSLAG 
AAN DE KONINGSire,Het koninklijk besluit dat wij de eer hebben Uwe Majesteit ter 
ondertekening voor te leggen, heeft tot doel om tijdelijk een aanvullende crisisuitkering toe te kennen 
aan bepaalde arbeidsongeschikt erkende zelfstandigen en meewerkende echtgenoten als gevolg van de COVID-19-pandemie.In 
het licht van het advies nr. 67.911/1/V van 21 augustus 2020 van de Raad van State en gelet op de gemaakte 
opmerkingen, wordt hierna enige toelichting gegeven.Deze tijdelijke maatregel treedt met terugwerkende 
kracht in werking op 1 maart 2020, hetgeen overeenstemt met de datum van inwerkingtreding van het 'crisisoverbruggingsrecht' 
dat door de wetgever wegens de COVID-19-pandemie in het sociaal statuut van de zelfstandigen is ingevoerd. 
Deze weerhouden datum is bepaald binnen het strikte kader van de COVID-19-pandemie en stemt 
overeen met de periode waarin de WHO het bedreigingsniveau verbonden met dit virus tot zijn maximale 
graad heeft verhoogd en waarin we tegelijkertijd in België een exponentiële evolutie van het aantal besmettingen 
vaststelden met ernstige gevolgen op gezondheidsvlak die het aantal arbeidsongeschikte erkende personen 
verhoogden die met een belangrijk financieel verlies werden geconfronteerd. Bovendien konden 
vele zelfstandigen en meewerkende echtgenoten die tijdens de arbeidsongeschiktheid een beroepsactiviteit 
met de toelating van de adviserend arts verrichtten, deze activiteit niet langer uitoefenen wegens, in 
voorkomend geval, een verergering van de gezondheidstoestand of de beperkende maatregelen die als gevolg 
van de pandemie door de Nationale Veiligheidsraad zijn aangenomen. In deze laatste situatie is bovendien 
een beroep op het 'crisisoverbruggingsrecht' niet mogelijk.Het bedrag van de arbeidsongeschiktheidsuitkering 
waarop de samenwonende gerechtigde zonder gezinslast kan aanspraak maken, blijkt echter lager te zijn 
dan het maandelijkse bedrag van de financiële uitkering toegekend in het kader van het 'crisisoverbruggingsrecht' 
voor een gerechtigde zonder persoon ten laste. Deze maatregel beoogt dan ook (vanaf de datum 
waarop dit koninklijk besluit in werking treedt) een aanvullende crisisuitkering toe te kennen aan de 
zelfstandigen en meewerkende echtgenoten die de hoedanigheid van samenwonende gerechtigde zonder gezinslast 
hebben zodat het totale dagbedrag van het vervangingsinkomen wegens hun arbeidsongeschiktheid gelijk 
is aan het, in werkdagen uitgedrukte, maandelijkse bedrag van de financiële uitkering bepaald in de wet 
tot invoering van het 'crisisoverbruggingsrecht'.Deze maatregel die uitdrukkelijk is verbonden 
met de COVID-19-pandemie, is dus binnen de uitkeringsverzekering verenigbaar met het grondwettelijk gelijkheidsbeginsel 
gezien de omvang, de ernst en het uitzonderlijk karakter van deze COVID-19-pandemie waardoor talrijke 
zelfstandigen en meewerkende echtgenoten vanaf 1 maart 2020 niet langer hun beroepsactiviteit hebben 
kunnen uitoefenen en enkel aanspraak konden maken op prestaties van deze uitkeringsverzekering.Ik 
heb de eer te zijn,Sire,Van Uwe Majesteit,de zeer eerbiedige en zeer getrouwe 
dienaar,De Minister van Sociale Zaken,M. DE BLOCKDe Minister van Zelfstandigen,D. 
DUCARMERAAD VAN STATEafdeling WetgevingAdvies 67.911/1/V 
van 21 augustus 2020 over een ontwerp van koninklijk besluit 'houdende toekenning, ingevolge de COVID 
19 pandemie, van een aanvullende crisisuitkering aan sommige arbeidsongeschikt erkende zelfstandigen 
en meewerkende echtgenoten'Op 31 juli 2020 is de Raad van State, afdeling Wetgeving, door de 
Minister van Sociale Zaken verzocht binnen een termijn van dertig dagen, van rechtswege verlengd tot 
1 september 2020,(*) een advies te verstrekken over een ontwerp van koninklijk besluit 'houdende toekenning, 
ingevolge de COVID-19-pandemie, van een aanvullende crisisuitkering aan sommige arbeidsongeschikt erkende 
zelfstandigen en meewerkende echtgenoten'. Het ontwerp is door de eerste vakantiekamer onderzocht 
op 18 augustus 2020. De kamer was samengesteld uit Marnix VAN DAMME, kamervoorzitter, Carlo ADAMS en 
Kaat LEUS, staatsraden, Michel TISON, assessor, en Annemie GOOSSENS, griffier.Het verslag is 
uitgebracht door Jonas RIEMSLAGH, auditeur.De overeenstemming tussen de Franse en de Nederlandse 
tekst van het advies is nagezien onder toezicht van Marnix VAN DAMME, kamervoorzitter.Het advies, 
waarvan de tekst hierna volgt, is gegeven op 21 augustus 2020.1. Met toepassing van artikel 
84, § 3, eerste lid, van de wetten op de Raad van State, gecoördineerd op 12 januari 1973, heeft 
de afdeling Wetgeving zich toegespitst op het onderzoek van de bevoegdheid van de steller van de handeling, 
van de rechtsgrond, alsmede van de vraag of aan de te vervullen vormvereisten is voldaan.STREKKING 
EN RECHTSGROND VAN HET ONTWERP2. Het om advies voorgelegde ontwerp van koninklijk besluit strekt 
ertoe een tijdelijke, aanvullende crisisuitkering in te voeren ten gunste van bepaalde categorieën als 
arbeidsongeschikt erkende zelfstandigen en meewerkende echtgenoten. De personen die in aanmerking 
komen voor de aanvullende crisisuitkering worden vermeld in artikel 2 van het ontwerp. De aanvullende 
crisisuitkering wordt overeenkomstig artikel 3 van het ontwerp toegekend per dag. In het laatstgenoemde 
artikel wordt tevens bepaald welke dagen daarbij in aanmerking worden genomen. Artikel 4 van het ontwerp 
heeft betrekking op de hoogte van het dagbedrag van de aanvullende crisisuitkering. Dit is gelijk aan 
het verschil tussen 49,68 euro en het bedrag van de uitkering bedoeld in hetzij artikel 9, hetzij artikel 
10 van het koninklijk besluit van 20 juli 1971 'houdende instelling van een uitkeringsverzekering en 
een moederschapsverzekering ten voordele van de zelfstandigen en van de meewerkende echtgenoten' waarop 
de gerechtigde, al naargelang het geval, aanspraak kan maken. De aanvullende crisisuitkering strekt er 
bijgevolg toe het dagbedrag op minstens 49,68 euro te brengen. Daarbij wordt in de toepassing van een 
indexeringsmechanisme voorzien. Artikel 5 van het ontwerp bepaalt dat, voor zover er in het 
te nemen besluit niet van wordt afgeweken, de bepalingen van titel I van het voornoemde koninklijk besluit 
van 20 juli 1971 die betrekking hebben op de uitkeringsverzekering van toepassing zijn op de toekenning 
van de aanvullende crisisuitkering. Aan de ontworpen regeling wordt uitwerking gegeven met 
ingang van 1 maart 2020 en de aanvullende crisisuitkering wordt niet langer toegekend voor de periode 
van arbeidsongeschiktheid "die zich bevindt na het tijdvak waarin de maatregelen bedoeld in hoofdstuk 
3 van de wet van 23 maart 2020 ['tot wijziging van de wet van 22 december 2016 houdende invoering van 
een overbruggingsrecht ten gunste van zelfstandigen en tot invoering van tijdelijke maatregelen in het 
kader van COVID-19 ten gunste van zelfstandigen'] van toepassing zijn". De verzekeringsinstellingen moeten 
uiterlijk drie maanden te rekenen vanaf de eerste dag van de maand na die van de bekendmaking van het 
te nemen besluit in het Belgisch Staatsblad de aanvullende crisisuitkering betalen voor de periode van 
arbeidsongeschiktheid die deze betaaldatum voorafgaat (artikel 6).3. De ontworpen regeling 
vindt rechtsgrond in artikel 86, § 3, van de wet 'betreffende de verplichte verzekering voor geneeskundige 
verzorging en uitkeringen, gecoördineerd op 14 juli 1994' waaraan wordt gerefereerd in het eerste lid 
van de aanhef van het ontwerp.VORMVEREISTEN4. In het derde en het vierde lid van 
de aanhef van het ontwerp wordt respectievelijk verwezen naar artikel 15, eerste lid, van de wet van 
25 april 1963 'betreffende het beheer van de instellingen van openbaar nut voor sociale zekerheid en 
sociale voorzorg' en naar de dringende noodzakelijkheid.Overeenkomstig artikel 15, eerste lid, 
van de wet van 25 april 1963, onderwerpt de Minister van Tewerkstelling en Arbeid of de Minister van 
Sociale Voorzorg behoudens in spoedeisende gevallen aan het advies, hetzij van de Nationale Arbeidsraad, 
hetzij van het beheerscomité, elk voorontwerp van wet of ontwerp van organiek besluit of verordening 
tot wijziging van de wetten of verordeningen, met de toepassing waarvan de instelling belast is of betreffende 
het personeelskader en de structuur van de instelling.Ondervraagd of aan dit vormvoorschrift 
is voldaan, verklaarde de gemachtigde het volgende: "Het ontwerp van koninklijk besluit is 
(...) aan het Beheerscomité van de uitkeringsverzekering voor zelfstandigen voorgelegd tijdens de zitting 
van 15 juli 2020.Gedurende deze zitting is het uitgebreid toegelicht en hebben de leden de 
nodige vragen kunnen stellen en opmerkingen kunnen formuleren. In dit kader kan er worden verwezen naar 
de nota die aan de leden is bezorgd en de opgestelde ontwerpnotulen die de verschillende tussenkomsten 
bevatten (...). Het Beheerscomité heeft dus wel al kennis genomen van de meegedeelde informatie."Uit 
de door de gemachtigde verstrekte toelichting blijkt, enerzijds, dat het niet de bedoeling van de stellers 
van het ontwerp lijkt om zich met betrekking tot het door artikel 15 van de wet van 25 april 1963 voorgeschreven 
vormvereiste op de hoogdringendheid te beroepen1 en dat, anderzijds, er in de schoot 
van het Beheerscomité van de uitkeringsverzekering voor zelfstandigen al een gedachtewisseling heeft 
plaatsgevonden over het ontworpen besluit. Er kan aan worden getwijfeld of met deze gedachtewisseling 
effectief wordt beantwoord aan de adviesverplichting waarin artikel 15 van de wet van 25 april 1963 voorziet. 
Aan de andere kant kan de vraag rijzen of nog een beroep kan worden gedaan op de dringende noodzakelijkheid 
om het betrokken advies niet in te winnen ermee rekening houdend dat de Raad van State, afdeling Wetgeving, 
zelf om een advies over het ontwerp van koninklijk besluit is verzocht "binnen een termijn van dertig 
dagen" en het Beheerscomité met toepassing van artikel 15, tweede lid, van de wet van 25 april 1963, 
nog steeds om een advies kan worden verzocht binnen een termijn van "tien vrije dagen".Uit 
wat voorafgaat volgt dat de stellers van het ontwerp er zekerheidshalve goed aan doen om het voornoemde 
beheerscomité alsnog om het advies te verzoeken dat wordt voorgeschreven door artikel 15 van de wet van 
25 april 1963.ALGEMENE OPMERKING5. Het om advies voorgelegde ontwerp van koninklijk 
besluit strekt ertoe een tijdelijke, aanvullende crisisuitkering in te voeren ten gunste van bepaalde 
categorieën als arbeidsongeschikt erkende zelfstandigen en meewerkende echtgenoten. Op die wijze wordt 
een verschil in behandeling gecreëerd tussen categorieën zelfstandigen en meewerkende echtgenoten al 
naargelang zij wel of niet voor de aanvullende crisisuitkering in aanmerking komen.Een verschil 
in behandeling is slechts verenigbaar met de grondwettelijke beginselen van gelijkheid en niet-discriminatie 
wanneer dat verschil op een objectief criterium berust en het redelijk verantwoord is. Het bestaan van 
een dergelijke verantwoording moet worden beoordeeld, rekening houdend met het doel en de gevolgen van 
de betrokken maatregel en met de aard van de ter zake geldende beginselen; het gelijkheidsbeginsel is 
geschonden wanneer er geen redelijk verband van evenredigheid bestaat tussen de aangewende middelen en 
het beoogde doel.2Omgekeerd verzetten, volgens de vaste rechtspraak van het 
Grondwettelijk Hof, de grondwettelijke regels van de gelijkheid en de niet-discriminatie zich er tegen 
dat categorieën van personen die zich ten aanzien van een maatregel in wezenlijk verschillende situaties 
bevinden, op identieke wijze worden behandeld, zonder dat daarvoor een redelijke verantwoording bestaat.3
De ontworpen regeling zal aan deze beginselen moeten worden getoetst.Nu al kan in 
dat verband worden opgemerkt dat de ontworpen regeling enkel geldt ten aanzien van bepaalde personen 
die hun activiteit hebben stopgezet vanaf ten vroegste 1 maart 2020. Gedurende de geldigheidsduur van 
de ontworpen regeling ontvangen zij een hogere uitkering dan personen die zich in een zelfde toestand 
bevinden, maar waarvan die toestand reeds vóór 1 maart 2020 aanvatte. Uit de door de gemachtigde verstrekte 
toelichting valt af te leiden dat voor de voornoemde scharnierdatum is geopteerd omwille van de inwerkingtreding 
van het zogenaamde crisisoverbruggingsrecht, waarmee de uitkering wordt gelijkgeschakeld door de toekenning 
van de aanvullende crisisuitkering. De begunstigden van deze aanvullende crisisuitkering lijken derhalve 
veeleer te moeten worden vergeleken met personen die zich in dezelfde toestand van arbeidsongeschiktheid 
bevinden dan met personen die van het crisisoverbruggingsrecht genieten. Door het feit dat 
de aanvullende crisisuitkering enkel toekomt aan een bepaalde categorie van gerechtigden, namelijk de 
gerechtigden zonder gezinslast, worden bovendien bestaande verschillen op grond van het reeds genoemde 
koninklijk besluit van 20 juli 1971 uitgevlakt of tenietgedaan. Bijgevolg lijken wezenlijk verschillende 
situaties op een (meer) gelijke wijze te worden behandeld. Zoals de gemachtigde opmerkt wordt daarmee 
weliswaar een tijdelijke gelijkstelling met het crisisoverbruggingsrecht nagestreefd, maar opnieuw lijkt 
de toets aan het gelijkheidsbeginsel in de eerste plaats te moeten gebeuren binnen het stelsel dat geldt 
voor de als arbeidsongeschikt erkende zelfstandigen (en meewerkende echtgenoten). Uit wat voorafgaat 
volgt dat diverse onderdelen van de ontworpen regeling van aard kunnen zijn om vragen te doen rijzen 
met betrekking tot de verenigbaarheid ervan met het grondwettelijk gewaarborgde gelijkheidsbeginsel. 
Teneinde elke onduidelijkheid of speculatie daaromtrent te voorkomen doen de stellers van het ontwerp 
er goed aan om de door hen ontworpen regeling te voorzien van een afdoende verantwoording ervan in het 
licht van het gelijkheidsbeginsel en om deze verantwoording in een verslag aan de Koning bij het tot 
stand te brengen koninklijk besluit op te nemen.ONDERZOEK VAN DE TEKSTAanhef6. 
Aan het einde van het eerste lid van de aanhef van het ontwerp moet worden geschreven "..., artikel 86, 
§ 3, gewijzigd bij de wetten van 22 augustus 2002, 29 maart 2012 en 7 mei 2019;".7. 
In het tweede lid van de aanhef wordt verwezen naar het koninklijk besluit van 20 juli 1971. Het betrokken 
koninklijk besluit strekt de ontworpen regeling niet tot rechtsgrond en wordt er evenmin door gewijzigd. 
Een verwijzing naar dat koninklijk besluit in de aanhef van het ontwerp is evenmin noodzakelijk of nuttig 
voor een goed begrip van de ontworpen regeling. Er wordt trouwens in diverse bepalingen van het ontwerp 
meermaals uitdrukkelijk gerefereerd aan het koninklijk besluit van 20 juli 1971. De verwijzing naar het 
laatstgenoemde koninklijk besluit in het tweede lid van de aanhef is bijgevolg overbodig en dient uit 
de aanhef te worden weggelaten.8. Wat betreft het derde en het vierde lid van de aanhef van 
het ontwerp zoals het om advies is voorgelegd, wordt volstaan met een verwijzing naar de opmerking sub 
4 onder "Vormvereisten".Artikel 69. In artikel 6, derde lid, van het ontwerp wordt 
bepaald dat de "aanvullende crisisuitkering bedoeld in artikel 3 (...) niet langer [wordt] toegekend 
voor de periode van arbeidsongeschiktheid die zich bevindt na het tijdvak waarin de maatregelen bedoeld 
in hoofdstuk 3 van de wet van 23 maart 2020 van toepassing zijn". Hoofdstuk 3 ("Tijdelijke 
maatregelen in het kader van COVID-19") van de reeds genoemde wet van 23 maart 2020 bevat uiteenlopende 
maatregelen die evenwel niet alle op dezelfde datum ophouden uitwerking te hebben. Aan de gemachtigde 
werd daarom gevraagd of de ontworpen bepaling geen aanleiding dreigt te geven tot rechtsonzekerheid omtrent 
het temporele toepassingsgebied van de ontworpen regeling. De gemachtigde deelde in dat verband mee wat 
volgt: "We zijn het met u eens dat het veiliger is en meer rechtszekerheid geeft om een vaste 
datum te hanteren.Gelet op de coherentie met andere maatregelen, die met het huidige ontwerp 
samenhangen, kan de datum van 31 december 2020 voorgesteld worden."Het verdient zeker aanbeveling 
om een vaste datum te hanteren. Wat dat betreft, stemt de datum van 31 december 2020 overeen met de datum 
waarop een gedeelte van de bepalingen van hoofdstuk 3 van de wet van 23 maart 2020 ophouden uitwerking 
te hebben, althans indien het koninklijk besluit tot stand komt dat in ontwerpvorm het voorwerp heeft 
uitgemaakt van advies 67.916/1/V van 7 augustus 2020 van de Raad van State, afdeling Wetgeving.DE 
GRIFFIER,   Annemie GOOSSENSDE VOORZITER,Marnix VAN DAMME_______Nota(*) 
Deze verlenging vloeit voort uit artikel 84, § 1, eerste lid, 2°, in fine, van de wetten op de 
Raad van State, gecoördineerd op 12 januari 1973, waarin wordt bepaald dat deze termijn van rechtswege 
verlengd wordt met vijftien dagen wanneer hij begint te lopen tussen 15 juli en 31 juli of wanneer hij 
verstrijkt tussen 15 juli en 15 augustus.1 De aangehaalde verwijzing naar 
"de dringende noodzakelijkheid", in de aanhef van het ontwerp, is wat dat betreft misleidend.2 
Vaste rechtspraak van het Grondwettelijk Hof (zie bv. GwH 28 februari 2013, nr. 24/2013, B.3.2.).3 
Zie bv. GwH 14 mei 2003, nr. 63/2003, B.5; GwH 21 december 2005, nr. 194/2005, B.3; GwH 17 mei 2006, 
nr. 78/2006, B.4; GwH 28 juli 2006, nr. 125/2006, B.5; GwH 11 december 2008, nr. 179/2008, B.6; GwH 6 
februari 2014, nr. 24/2014, B.4.4 Adv.RvS 67.916/1/V van 7 augustus 2020 over 
een ontwerp van koninklijk besluit 'tot wijziging van de wet van 23 maart 2020 tot wijziging van de wet 
van 22 december 2016 houdende invoering van een overbruggingsrecht ten gunste van zelfstandigen en tot 
invoering van tijdelijke maatregelen in het kader van COVID-19 ten gunste van zelfstandigen'. In verband 
met de verenigbaarheid van de in dat ontwerp opgenomen regeling met de artikelen 10, 11 en 23 van de 
Grondwet, zie de opmerkingen sub 5.1 tot 5.4 in dat advies.15 SEPTEMBER 2020. 
- Koninklijk besluit houdende toekenning, ingevolge de COVID-19-pandemie, van een aanvullende crisisuitkering 
aan sommige arbeidsongeschikt erkende zelfstandigen en meewerkende echtgenoten FILIP, Koning 
der Belgen, Aan allen die nu zijn en hierna wezen zullen, Onze Groet.Gelet op de 
wet betreffende de verplichte verzekering voor geneeskundige verzorging en uitkeringen, gecoördineerd 
op 14 juli 1994, artikel 86, § 3, gewijzigd bij de wetten van 22 augustus 2002, 29 maart 2012 
en 7 mei 2019;Gelet op het advies van het Beheerscomité van de uitkeringsverzekering voor zelfstandigen, 
gegeven op 9 september 2020;Gelet op het advies van de Inspecteur van Financiën, gegeven op 
24 juni 2020;Gelet op de akkoordbevinding van de Minister van Begroting, d.d. 13 juli 2020;Gelet 
op de impactanalyse van de regelgeving uitgevoerd overeenkomstig artikelen 6 en 7 van de wet van 15 december 
2013 houdende diverse bepalingen inzake administratieve vereenvoudiging;Gelet op het advies 
nr. 67.911/1/V van de Raad van State, gegeven op 21 augustus 2020 met toepassing van artikel 84, § 
1, eerste lid, 2°, van de wetten op de Raad van State, gecoördineerd op 12 januari 1973;Op 
de voordracht van de Minister van Sociale Zaken en de Minister van Zelfstandigen en op het advies van 
de in Raad vergaderde Ministers,HEBBEN WIJ BESLOTEN EN BESLUITEN WIJ: Artikel 1. 
Voor de toepassing van dit besluit wordt verstaan onder: 1° "wet van 2 augustus 1971": de wet 
van 2 augustus 1971 houdende inrichting van een stelsel waarbij de wedden, lonen, pensioenen, toelagen 
en tegemoetkomingen ten laste van de openbare schatkist, sommige uitkeringen, de bezoldigingsgrenzen 
waarmee rekening dient gehouden bij de berekening van sommige bijdragen van de sociale zekerheid der 
arbeiders, alsmede de verplichtingen op sociaal gebied opgelegd aan de zelfstandigen, aan het indexcijfer 
van de consumptieprijzen worden gekoppeld;2° "wet van 23 maart 2020": de wet van 23 maart 2020 
tot wijziging van de wet van 22 december 2016 houdende invoering van een overbruggingsrecht ten gunste 
van zelfstandigen en tot invoering van tijdelijke maatregelen in het kader van COVID-19 ten gunste van 
zelfstandigen;3° "koninklijk besluit van 20 juli 1971": het koninklijk besluit van 20 juli 
1971 houdende instelling van een uitkeringsverzekering en een moederschapsverzekering ten voordele van 
de zelfstandigen en van de meewerkende echtgenoten;4° "koninklijk besluit van 25 november 1991": 
het koninklijk besluit van 25 november 1991 houdende de werkloosheidsreglementering;5° "koninklijk 
besluit van 3 juli 1996": het koninklijk besluit van 3 juli 1996 tot uitvoering van de wet betreffende 
de verplichte verzekering voor geneeskundige verzorging en uitkeringen, gecoördineerd op 14 juli 1994.Art. 
2. Zijn gerechtigd op een aanvullende crisisuitkering overeenkomstig de bepalingen van dit besluit: a) 
de gerechtigden bedoeld in artikel 3, 1° en 4°, van het koninklijk besluit van 20 juli 1971, op voorwaarde 
dat hun arbeidsongeschiktheid aanvat ten vroegste vanaf 1 maart 2020 en zij niet voldoen aan de voorwaarden 
bedoeld in, al naargelang het geval, artikel 225, artikel 226 of artikel 226bis van het koninklijk besluit 
van 3 juli 1996; b) de niet onder a) bedoelde gerechtigden die de activiteit verricht overeenkomstig 
artikel 23 of artikel 23bis van het koninklijk besluit van 20 juli 1971 ten vroegste vanaf 1 maart 2020 
gedurende minstens zeven opeenvolgende kalenderdagen stopzetten en niet voldoen aan de voorwaarden bedoeld 
in, al naargelang het geval, artikel 225, artikel 226 of artikel 226bis van het koninklijk besluit van 
3 juli 1996.Art. 3. De aanvullende crisisuitkering wordt toegekend: a) voor elke 
dag waarvoor de gerechtigde bedoeld in artikel 2, a) recht heeft op de primaire ongeschiktheidsuitkering 
bedoeld in artikel 9 van het koninklijk besluit van 20 juli 1971;b) voor elke dag van stopzetting 
van de activiteit waarvoor de gerechtigde bedoeld in artikel 2, b) recht heeft op, al naargelang het 
geval, de primaire ongeschiktheidsuitkering bedoeld in artikel 9 van het koninklijk besluit van 20 juli 
1971 of de invaliditeitsuitkering bedoeld in artikel 10 van het koninklijk besluit van 20 juli 1971. 
De toekenning van de aanvullende crisisuitkering wordt echter geweigerd als de gerechtigde met toepassing 
van artikel 61, § 1, tweede lid van het koninklijk besluit van 25 november 1991 uitkeringen als 
tijdelijk werkloze geniet.Art. 4. Het dagbedrag van de aanvullende crisisuitkering bedoeld 
in artikel 3 is gelijk aan het verschil van 49,68 euro en het bedrag van de primaire ongeschiktheidsuitkering 
bedoeld in artikel 9 van het koninklijk besluit van 20 juli 1971 of het bedrag van de invaliditeitsuitkering 
bedoeld in artikel 10 van het koninklijk besluit van 20 juli 1971 waarop de gerechtigde, al naargelang 
het geval, aanspraak kan maken.Het voormelde bedrag van 49,68 euro is gekoppeld aan de spilindex 
geldend op 1 maart 2020. Het wordt verhoogd of verminderd overeenkomstig artikel 4 van de wet van 2 augustus 
1971. De verhoging of de vermindering wordt toegepast vanaf de dag bepaald in artikel 6, 3°, van voornoemde 
wet.Art. 5. Voor zover er niet van wordt afgeweken door de bepalingen van dit besluit, zijn 
de bepalingen van titel I van het koninklijk besluit van 20 juli 1971 die betrekking hebben op de uitkeringsverzekering, 
van toepassing op de toekenning van de aanvullende crisisuitkering bedoeld in artikel 3.Art. 
6. Dit besluit heeft uitwerking met ingang van 1 maart 2020.Uiterlijk drie maanden te rekenen 
vanaf de eerste dag van de maand na die waarin dit besluit is bekendgemaakt in het Belgisch Staatsblad, 
betalen de verzekeringsinstellingen de aanvullende crisisuitkering bedoeld in artikel 3 uit voor de periode 
van arbeidsongeschiktheid die deze betaaldatum voorafgaat. De aanvullende crisisuitkering bedoeld 
in artikel 3 wordt niet langer toegekend voor de periode van arbeidsongeschiktheid die zich bevindt na 
31 december 2020. Art. 7. De Minister bevoegd voor Sociale Zaken en de Minister bevoegd voor 
Zelfstandigen zijn, ieder wat hem betreft, belast met de uitvoering van dit besluit.Gegeven 
te Brussel, 15 september 2020.FILIPVan Koningswege :De Minister van Sociale 
Zaken,M. DE BLOCKDe Minister van Zelfstandigen, D. DUCARME