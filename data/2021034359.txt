Publicatie : 2021-12-20Numac : 2021034359
FEDERALE OVERHEIDSDIENST BELEID EN ONDERSTEUNING 
 15 DECEMBER 2021. - Omzendbrief nr. 699. - Richtlijnen inzake de toekenning van een dienstvrijstelling voor de personeelsleden van het federaal administratief openbaar ambt die via de Self Assessment Testing Tool verklaren bepaalde milde symptomen te vertonen en die op basis van deze verklaring en de analyse door de Self Assessment Testing Tool het advies krijgen zich te laten testen op het COVID-19-virus - verlenging van de geldigheidsduur van omzendbrief nr. 693 en 693bis voor de vaccinatie tegen het coronavirus (COVID-19) 
Aan de federale overheidsdiensten en de diensten die ervan afhangen, het Ministerie 
van Defensie en de instellingen van openbaar nut die behoren tot het federaal administratief openbaar 
ambt zoals bepaald in artikel 1 van de wet van 22 juli 1993 houdende bepaalde maatregelen inzake ambtenarenzaken.Geachte 
collega's,Geachte mevrouw,Geachte heer,Overwegende dat via de CAO nr. 160 
van 19 november 2021 de sociale partners een regeling van gewettigde afwezigheid met loonbehoud hebben 
ingevoerd voor de werknemers die via de Self Assessment Testing Tool verklaren bepaalde milde symptomen 
te vertonen en die op basis van deze verklaring en de analyse door de Self Assessment Testing Tool het 
advies krijgen zich te laten testen op het COVID-19-virus;Overwegende de uitzonderlijke situatie 
waarmee BelgiÃ« in het algemeen en de arbeidswereld in het bijzonder te maken krijgen in het kader van 
de gezondheidscrisis door het COVID-19-virus, en in het bijzonder de overbelasting van de huisartsen 
in het kader van consultaties door personen, waaronder werknemers, met milde symptomen die mogelijks 
wijzen op een besmetting met het COVID-19-virus, wat een tijdelijke situatie uitmaakt;Overwegende 
de noodzaak om de richtlijnen voor de personeelsleden van het federaal administratief openbaar ambt te 
verduidelijken en te preciseren, aangezien de regeling uitgewerkt via CAO nr.160 niet op hen van toepassing 
is;1. Dienstvrijstelling voor de personeelsleden die via de Self Assessment Testing Tool verklaren 
bepaalde milde symptomen te vertonenDe Self Assessment Testing Tool werd ter beschikking gesteld 
om de huisartsen te ontlasten van de buitengewone bijkomende werklast in het kader van consultaties door 
burgers/werknemers met milde symptomen die mogelijks wijzen op een besmetting met het COVID-19-virus 
en die zich om de verspreiding van het virus tegen te gaan willen laten testen. Hiervoor hebben ze een 
activatiecode nodig en, in het geval van de werknemers, een afwezigheidsattest voor hun werkgever en 
duidelijkheid over hun juridisch statuut. Met deze omzendbrief wordt een regeling vastgesteld rond de 
toekenning van een dienstvrijstelling voor de contractuele en statutaire personeelsleden tewerkgesteld 
binnen het federaal administratief openbaar ambt.Een persoon die ernstige symptomen vertoont, 
tot een risicogroep behoort of waarvan de gezondheidstoestand snel achteruit gaat, zal daarentegen van 
de Self Assessment Testing Tool het advies krijgen om contact op te nemen met een arts. Deze regeling 
is niet van toepassing op hen, maar wel omzendbrief nr.685bis van 27 augustus 2021.Bovendien 
is deze regeling niet van toepassing op de personeelsleden die zich, ongeacht de aard van hun symptomen, 
te ziek voelen om te gaan werken. Deze personeelsleden dienen een arts te raadplegen voor een medisch 
onderzoek om hun arbeidsongeschiktheid te laten vaststellen.De Self Assessment Testing Tool 
is niet bedoeld voor personeelsleden die zich dienen te laten testen omdat zij een hoogrisicocontact 
hadden, om een geldig COVID safe ticket (CST) te bekomen of om te reizen.Het personeelslid 
heeft het recht om afwezig te zijn van het werk om zich te laten testen op het COVID-19-virus op basis 
van de analyse en het advies van de Self Assessment Testing Tool.Het is het personeelslid dat 
niet kan telewerken toegestaan afwezig te zijn van het werk gedurende de tijd die nodig is om een test 
te laten afnemen die nagaat of het personeelslid besmet is met het COVID-19-virus en om het resultaat 
van die test te bekomen, met een maximumduur van 36 uur vanaf het aanmaken van het afwezigheidsattest 
door de Self Assessment Testing Tool. Het personeelslid bekomt voor deze toegestane afwezigheidsperiode 
(= de nodige tijd voor de afname van de test en om het resultaat te bekomen) een dienstvrijstelling. 
Aan het personeelslid dat kan telewerken, is het toegestaan om afwezig te zijn van het werk 
gedurende de tijd die nodig is om een test te laten afnemen die nagaat of het personeelslid besmet is 
met het COVID-19-virus. In dit geval verricht het personeelslid minstens telewerk tot het resultaat van 
die test bekomen is. Het personeelslid bekomt voor deze toegestane afwezigheidsperiode (= de nodige tijd 
voor de afname van de test) een dienstvrijstelling.Het personeelslid dat afwezig is van het 
werk, is ertoe gehouden de werkgevende overheid onmiddellijk te verwittigen. Hij dient hiertoe aan zijn 
werkgevende overheid het afwezigheidsattest afgeleverd door de Self Assessment Testing Tool over te maken.Zodra 
hij het testresultaat kent, verwittigt het personeelslid zijn werkgevende overheid van zijn werkhervatting 
of zijn verdere afwezigheid.Gelet op de bescherming van de privacy, is het personeelslid er 
niet toe gehouden de ingevulde vragenlijst van de Self Assessment Testing Tool en/of het resultaat van 
zijn test aan zijn werkgevende overheid bekend te maken.Indien het testresultaat positief is, 
dan zal de behandelende arts vervolgens bepalen of het personeelslid een quarantainegetuigschrift of 
een geneeskundig getuigschrift. In het eerste geval kan het personeelslid dat kan telewerken het telewerk 
verderzetten.Een personeelslid kan maximum drie keer gebruik maken van de mogelijkheid om van 
het werk afwezig te zijn voor een COVID-19-test op basis van de Self Assessment Testing Tool.Deze 
regeling is van toepassing voor de periode van 19 november 2021 tot 28 februari 2022.2. Verlenging 
van de richtlijnen rond dienstvrijstelling voor vaccinatie opgenomen in omzendbrief nr. 693 en 693bisOorspronkelijk 
was voorzien dat omzendbrief nr.693 van 24 februari 2021 - Richtlijnen voor de personeelsleden van het 
federaal administratief openbaar ambt inzake de toekenning van een dienstvrijstelling voor de vaccinatie 
tegen het coronavirus (COVID-19) en een dienstvrijstelling voor de vrijwilligers bij de vaccinatiecentra, 
en de omzendbrief nr.693bis van 26 juli 2021 - Aanvullende richtlijnen voor de personeelsleden van het 
federaal administratief openbaar ambt inzake de toekenning van een dienstvrijstelling voor de vaccinatie 
tegen het coronavirus (COVID-19). - Aanvulling bij omzendbrief nr. 693, van toepassing zouden zijn tot 
en met 31 december 2021.De maatregelen opgenomen in deze beide omzendbrieven worden verlengd 
tot 30 april 2022.De Minister van Ambtenarenzaken,P. DE SUTTER