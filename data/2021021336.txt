Publicatie : 2021-07-08Numac : 2021021336
WAALSE OVERHEIDSDIENST 
 1 JULI 2021. - Besluit van de Waalse Regering betreffende de toekenning van een tegemoetkoming in de vorm van een vrijwaringsmechanisme in het kader van de crisis in verband met het coronavirus COVID-19 
De 
Waalse Regering,Gelet op het decreet van 11 maart 2004 betreffende de gewestelijke incentives 
ten gunste van kleine en middelgrote ondernemingen, inzonderheid op de artikelen 10 en 19;Gelet 
op het verslag van 14 juni 2021 opgesteld overeenkomstig artikel 3, 2°,  van het decreet van 11 april 
2014 houdende uitvoering van de resoluties van de Vrouwenconferentie van de Verenigde Naties die in september 
1995 in Peking heeft plaatsgehad en tot integratie van de genderdimensie in het geheel van de gewestelijke 
beleidslijnen;Gelet op het advies van de Inspecteur van Financiën, gegeven op 16 juni 2021; 
Gelet op het akkoord van de Minister van Begroting, gegeven op 17 juni 2021; Gelet 
op het verzoek om adviesverlening binnen een termijn van 5 dagen, gericht aan de Raad van State op 1 
maart 2021, overeenkomstig artikel 84, § 1, eerste lid, 3°,  van de wetten op de Raad van State, 
gecoördineerd op 12 januari 1973;Gelet op het uitblijven van advies binnen deze termijn;Gelet 
op artikel 84, § 4, lid 2, van de wetten op de Raad van State, gecoördineerd op 12 januari 1973;Gelet 
op de dringende noodzakelijkheid; Gelet op het ministerieel besluit van 28 oktober 2020 houdende 
dringende maatregelen om de verspreiding van het coronavirus COVID-19 te beperken, gewijzigd op 4 juni 
2021; Gelet op het Overlegcomité van 11 mei 2021;Overwegende dat inrichtingen in 
de beroepen die een te nauw contact tussen personen inhouden, op 1 mei 2021 nog steeds gesloten waren;Overwegende 
dat de inrichtingen of onderdelen van de inrichtingen die behoren tot de culturele, feestelijke, sportieve, 
recreatieve en evenementensector, op 1 mei 2021 nog steeds gesloten waren voor het publiek;Overwegende 
dat dat deze maatregel, naar aanleiding van een verlenging van de sluiting voor deze sectoren, bedoeld 
is om de economische gevolgen van deze maatregel voor de zelfstandigen en de ondernemingen die dit soort 
activiteiten verrichten, te beperken;Overwegende dat de betrokken ondernemingen het risico 
lopen hun omzet te zien dalen of zelfs verdwijnen, en dat hierdoor het inkomen van de ondernemers en 
van hun werknemers in het gedrang komt;Overwegende dat de vooruitzichten op een gedeeltelijke 
of volledige hervatting overigens nog steeds afhangen van de ontwikkeling van de pandemie en de door 
het Overlegcomité genomen beslissingen;Overwegende dat het dringend is om dit ontwerp aan te 
nemen gezien de crisissituatie die nog steeds bestaat voor deze ondernemingen die nog steeds ernstige 
economische schade lijden;Overwegende dat deze steun met name tot doel heeft de ondervonden 
moeilijkheden te verminderen en een golf van faillissementen proberen te voorkomen onder de ondernemingen 
die prangende liquiditeitsproblemen ondervinden ten gevolge van de crisis;Overwegende dat er 
dus moet worden ingegrepen en dat het van essentieel belang is zo spoedig mogelijk financiële steun aan 
deze sectoren te verlenen;Gelet op Verordening (EU) nr. 1407/2013 van de Commissie van 18 december 
2013 betreffende de toepassing van de artikelen 107 en 108 van het Verdrag betreffende de werking van 
de Europese Unie op de-minimissteun;Op de voordracht van de Minister van Economie;Na 
beraadslaging,Besluit : Artikel 1. Voor de toepassing van dit besluit wordt verstaan 
onder: 1°  decreet: het decreet van 11 maart 2004 betreffende de gewestelijke incentives ten 
gunste van kleine en middelgrote ondernemingen;2°  de Minister: de Minister bevoegd voor Economie;3° 
 onderneming: de zeer kleine, kleine of middelgrote onderneming bedoeld in artikel 3, §§ 
3 en 5, van het decreet, evenals de natuurlijke persoon die een activiteit in hoofd- of bijberoep uitoefent 
en die, rekening houdend met zijn beroepsinkomsten, sociale bijdragen betaalt;4°  NACE-BEL-code: 
de activiteitennomenclatuur uitgewerkt door het Nationaal Instituut voor de Statistiek (NACE-BEL 2008) 
in ééngemaakt Europees verband, opgelegd bij Verordening (EEG) nr. 3037/90 van 9 oktober 1990 van de 
Raad betreffende de statistieke nomenclatuur van de economische activiteiten in de Europese Gemeenschap, 
gewijzigd bij Verordening (EEG) nr. 761/93 van de Commissie van 24 maart 1993, bij Verordening (EG) nr. 
29/2002 van 19 december 2001, bij Verordening (EG) nr. 1882/2003 van het Europese Parlement en van de 
Raad van 29 september 2003 en bij Verordening (EG) nr. 1893/2006 van het Europese Parlement en van de 
Raad van 20 december 2006;5°  Administratie: de Waalse Overheidsdienst Economie, Tewerkstelling 
en Onderzoek;6°  webplatform: de webtoepassing bedoeld in artikel 1, § 1, eerste lid, 
6°,  van het decreet van 21 december 2016 houdende de toekenning van steun via een in het Waalse Gewest 
geïntegreerd steunportfolio aan projectontwikkelaars en kleine en middelgrote ondernemingen, ter vergoeding 
van de diensten ter bevordering van het ondernemerschap of de groei, en strekkende de oprichting van 
een databank van authentieke bronnen die verbonden is met die geïntegreerde portefeuille, die toegankelijk 
is op https://indemniteCOVID.wallonie.be; 7°  het personeelsbestand: het gemiddeld aantal werknemers, 
in 2019 tewerkgesteld via een arbeidsovereenkomst in de gezamenlijke bedrijfszetels van de onderneming 
die overeenstemmen met de arbeidseenheden (JAE), berekend op grond van de multifunctionele aangiften 
bij de Kruispuntbank van de Sociale Zekerheid voor de vier kwartalen van 2019.Art. 2. De gezondheidscrisis 
gebonden aan het coronavirus COVID-19 wordt door de Regering erkend als een buitengewone gebeurtenis 
in de zin van artikel 10 van het decreet.Art. 3. De tegemoetkoming wordt toegekend overeenkomstig 
Verordening (EU) nr. 1407/2013 van de Commissie van 18 december 2013 betreffende de toepassing van de 
artikelen 107 en 108 van het Verdrag betreffende de werking van de Europese Unie op de-minimissteun, 
hierna Verordening 1407/2013 genoemd.Art. 4. De Minister kent volgens de door hem bepaalde 
nadere regels een financiële tegemoetkoming toe aan de onderneming: 1°  die vóór 11 mei 2021 
in het Waalse Gewest eigenaar was van een vestigingseenheid als bedoeld in artikel I.2., 16°,  van Boek 
I van het Wetboek van economisch recht;2°  die per 1 mei 2021 nog steeds gesloten was, in het 
kader van een federale maatregel om de COVID-19-uitbraak aan te pakken; 3°  die een omzetverlies 
aantoont van ten minste 50% in het tweede kwartaal van 2021 ten opzichte van het tweede kwartaal van 
2019;4°  een waarvan de activiteit ressorteert onder de NACE BEL codes vermeld onder één van 
de sectoren of deelsectoren bedoeld in hiernavolgende subklassen: a.1) 56.101 van de NACE-BEL-code; 
a.2) 56.102 van de NACE-BEL-code; a.3) 56.210 van de NACE-BEL-code; a.4) 56.290 van 
de NACE-BEL-code; a.5) 56.301 van de NACE-BEL-code; a.6) 56.302 van de NACE-BEL-code; 
a.7) 56.309 van de NACE-BEL-code; b) 59.140 van de NACE-BEL-code; c) 82.300 van de 
NACE-BEL-code; d.1) 85.510 van de NACE-BEL-code; d.2) 85.520 van de NACE-BEL-code; 
e.1) 90.021 van de NACE-BEL-code; e.2) 90.041 van de NACE-BEL-code; e.3) 90.042 van 
de NACE-BEL-code; f.1) 91.030 van de NACE-BEL-code; f.2) 91.041 van de NACE-BEL-code; 
g) 92.000 van de NACE-BEL-code. h.1) 93.110 van de NACE-BEL-code; h.2) 93.121 van 
de NACE-BEL-code; h.3) 93.122 van de NACE-BEL-code; h.4.) 93.123 van de NACE-BEL-code; 
h.5) 93.124 van de NACE-BEL-code; h.6) 93.125 van de NACE-BEL-code; h.7) 93.126 van 
de NACE-BEL-code; h.8) 93.127 van de NACE-BEL-code; h.9) 93.128 van de NACE-BEL-code; 
h.10) 93.129 van de NACE-BEL-code; h.11) 93.130 van de NACE-BEL-code; h.12) 93.199 
van de NACE-BEL-code; h.13) 93.211 van de NACE-BEL-code; h.14) 93.212 van de NACE-BEL-code; 
h.15) 93.291 van de NACE-BEL-code; h.16) 93.292 van de NACE-BEL-code; h.17) 93.299 
van de NACE-BEL-code; i) 96.040 van de NACE-BEL-code;De Minister kan sectoren of 
deelsectoren als bedoeld onder lid 1, 4°,  toevoegen op voorwaarde dat ze ten minste tot 1 mei 2021 gesloten 
zijn krachtens een federale maatregel die genomen is om de COVID-19-epidemie tegen te gaan. Een 
onderneming die na 1 april 2019 wordt opgericht, moet aan de hand van het financieel plan of bewijsstukken 
aantonen dat de omzet over de desbetreffende periode met ten minste 50 % is gedaald.De Minister 
kan bepalen welke bewijsstukken door de onderneming moeten worden overgelegd om het omzetverlies, bedoeld 
in het eerste lid, 3°,  vast te stellen.Art. 5. Met uitzondering van de ondernemingen die werkzaam 
zijn in de in Nace-BEL-code 56.302 genoemde bedrijfssector, bedraagt de in artikel 4, eerste lid, bedoelde 
bijdrage : 1°  4.000 euro als het personeelsbestand 0 bedraagt; 2°  6.000 euro als 
het personeelsbestand hoger is dan 0 en lager is dan 10;3°  9.000 euro als het personeelsbestand 
gelijk is aan of hoger is dan 10 en lager dan 50;4°  12.000 euro als het personeelsbestand 
gelijk is aan of hoger is dan 50.Voor de ondernemingen die werkzaam zijn in de in Nace-BEL-code 
56.302 genoemde bedrijfssector, bedraagt de in artikel 4, eerste lid, bedoelde bijdrage : 1° 
 8.000 euro als het personeelsbestand 0 bedraagt; 2°  12.000 euro als het personeelsbestand 
hoger is dan 0 en lager is dan 10;3°  18.000 euro als het personeelsbestand gelijk is aan of 
hoger is dan 10 en lager dan 50;4°  24.000 euro als het personeelsbestand gelijk is aan of 
hoger is dan 50. In afwijking van artikel 1, 7°,  wordt het personeelsbestand, als de onderneming 
in 2020 opgericht is, berekend over het gemiddeld aantal werknemers in 2020.De in het eerste 
lid bedoelde tegemoetkoming kan slechts eenmaal per onderneming ingeschreven in de Kruispuntbank van 
Ondernemingen worden toegekend, overeenkomstig boek III, Titel 2, hoofdstuk 1, van het Wetboek van Economisch 
recht.Art. 6. Volgens de door de Minister vastgestelde termijnen dient de onderneming via een 
formulier op het webplatform haar aanvraag om tegemoetkoming in bij de Administratie.Bij het 
indienen van het dossier op het webplatform moet de onderneming ten minste de volgende informatie verstrekken:1° 
 haar nummer van de Kruispuntbank van Ondernemingen;2°  de NACE BEL code voor de activiteit 
waarvoor de onderneming de bijkomende tegemoetkoming aanvraagt;3°  een verklaring op erewoord 
die op het webplatform ingevuld moet worden;De onderneming verklaart minstens via de in het 
tweede lid, 3°,  bedoelde verklaring op erewoord dat zij de plafonds zoals bepaald in Verordening 1407/2013 
niet overschrijdt, namelijk 200.000 euro over de laatste drie belastingjaren en dat zij valt onder een 
activiteit vermeld in één van de NACE BEL codes bedoeld in artikel 3, lid 1, 4°. Het bedrag 
van de tegemoetkoming wordt door de Administratie overeenkomstig artikel 5 berekend op grond van de gegevens 
die haar zijn medegedeeld via de authentieke bronnen en de documenten die de onderneming heeft verstrekt.Art. 
7. De beslissing over de ontvankelijkheid, de betaling, de controle en invordering van de tegemoetkoming 
wordt genomen door elk personeelslid van niveau A zoals omschreven in het besluit van de Waalse Regering 
van 18 december 2003 houdende de Waalse Ambtenarencode, aangewezen door de directeur-generaal van de 
Administratie.Art. 8. Indien de aanvraag niet ontvankelijk is, schorst het personeelslid van 
niveau A bedoeld in artikel 7 de aanvraag om specifieke tegemoetkoming en brengt hij de onderneming op 
de hoogte, die haar aanvraag kan aanvullen en indienen voor een nieuw onderzoek naar ontvankelijkheid.Indien 
het dossier niet binnen een maand na de datum van kennisgeving van de schorsing is vervolledigd of het 
verzoek om tegemoetkoming opnieuw niet-ontvankelijk is verklaard, wordt het definitief ingetrokken.Indien 
de aanvraag aan de gestelde voorwaarden voldoet, wordt de onderneming er elektronisch van in kennis gesteld 
dat de tegemoetkoming wordt toegekend.Art. 9.  Dit besluit treedt in werking de dag waarop 
het in het Belgisch Staatsblad bekendgemaakt wordt.Art. 10. De Minister van Economie is belast 
met de uitvoering van dit besluit.Namen, 1 juli 2021.Voor de Regering:De 
Minister-President,E. DI RUPODe Minister van Economie, Buitenlandse Handel, Onderzoek, 
Innovatie, Digitale Technologieën, Ruimtelijke Ordening, Landbouw, het "IFAPME", en de Vaardigheidscentra,W. 
BORSUS