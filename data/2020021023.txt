Publicatie : 2020-05-29Numac : 2020021023
FEDERALE OVERHEIDSDIENST FINANCIEN 
  
Algemene Administratie voor Beleidsexpertise -en OndersteuningDienst ReglementeringAkkoord 
in onderling overleg tussen de bevoegde autoriteiten van België en Luxemburg met betrekking tot de grensarbeiders 
in de context van de strijd tegen de verspreiding van COVID-191. InleidingOvereenkomstig 
artikel 25, paragraaf 3 van de Overeenkomst tussen het Koninkrijk België en het Groothertogdom Luxemburg 
tot voorkoming van dubbele belasting en tot regeling van sommige andere aangelegenheden inzake belastingen 
van inkomen en van vermogen, en het desbetreffende Slotprotocol, ondertekend op 19.09.1970, zoals gewijzigd 
door de Avenanten van 11.12.2002 en 16.07.2009 (hierna de "Overeenkomst"), en de bepalingen die van toepassing 
zijn overeenkomstig paragraaf 3 van artikel 16 van de multilaterale overeenkomst ter implementatie van 
aan belastingverdragen gerelateerde maatregelen ter voorkoming van grondslaguitholling en winstverschuiving, 
gedaan te Parijs op 24 november 2016 (hierna het "MLI"), trachten de bevoegde autoriteiten de moeilijkheden 
of twijfelpunten die mochten rijzen met betrekking tot de interpretatie of de toepassing van de Overeenkomst 
in onderlinge overeenstemming op te lossen.Overwegende dat de coronavirus ("COVID-19")-pandemie 
een geval van overmacht is en dat de maatregelen die genomen zijn als antwoord op deze pandemie aanleiding 
kunnen geven tot grote onzekerheid inzake de fiscale situatie van grensarbeiders, delen de bevoegde autoriteiten 
van België en van Luxemburg het standpunt dat een akkoord in onderling overleg zoals voorzien in artikel 
25, paragraaf 3 van de Overeenkomst en in artikel 16, paragraaf 3 van het MLI gewettigd is.In 
deze context hebben de bevoegde autoriteiten van Luxemburg en van België overeenstemming bereikt over 
de toepassing van artikel 15, paragraaf 1 van de Overeenkomst voor situaties waarin een grensarbeider 
wegens maatregelen betreffende "COVID-19" of daarmee verband houdende maatregelen, van thuis uit werkt.2. 
ThuiswerkdagenVoor de toepassing van artikel 15, paragraaf 1 van de Overeenkomst mogen werkdagen 
waarvoor bezoldigingen zijn ontvangen en waarop de dienstbetrekking thuis werd uitgeoefend ("thuiswerkdagen") 
uitsluitend wegens de maatregelen die door de Luxemburgse of Belgische regering werden getroffen om de 
COVID-19-pandemie te bestrijden, geacht worden te zijn gepresteerd in de overeenkomstsluitende Staat 
waar de grensarbeider de dienstbetrekking zou hebben uitgeoefend zonder de maatregelen ter bestrijding 
van de COVID-19-pandemie. Deze fictie is niet van toepassing op de dagen waarop de grensarbeider, los 
van deze maatregelen, thuis of in een derde Staat zou hebben gewerkt. Ze kan in het bijzonder niet worden 
toegepast door grensarbeiders die, overeenkomstig hun arbeidsovereenkomst, over het algemeen hun dienstbetrekking 
thuis uitoefenen. Grensarbeiders die gebruikmaken van deze fictie zijn verplicht om deze op consistente 
wijze in beide overeenkomstsluitende Staten toe te passen en de vereiste gegevens bij te houden (bijvoorbeeld 
een schriftelijke bevestiging van de werkgever die aanduidt welk deel van de thuiswerkdagen uitsluitend 
wegens de maatregelen in verband met de COVID-19-pandemie thuiswerkend werd doorgebracht). Deze fictie 
kan slechts worden toegepast voor zover de bezoldigingen voor de dagen die thuiswerkend werden doorgebracht, 
daadwerkelijk worden belast door de overeenkomstsluitende Staat waar de grensarbeider de dienstbetrekking 
zou hebben uitgeoefend zonder de maatregelen die genomen zijn ter bestrijding van de COVID-19-pandemie. 
Door te kiezen voor de fictie gaat de grensarbeider er dienovereenkomstig mee akkoord dat deze inkomensbestanddelen 
daadwerkelijk belast worden in de overeenkomstsluitende Staat waar hij de dienstbetrekking zou hebben 
uitgeoefend zonder de maatregelen die genomen zijn om de COVID-19-pandemie te bestrijden. Deze inkomensbestanddelen 
worden beschouwd als zijnde "daadwerkelijk belast" wanneer ze opgenomen zijn in de belastinggrondslag 
die is gebruikt om de belasting te berekenen. 3. DuurDit akkoord is van toepassing 
gedurende het tijdvak van 11 maart 2020 tot 30 juni 2020. Vanaf 1 juli 2020 zal de toepassing van dit 
akkoord worden verlengd tot het einde van elke maand indien beide bevoegde autoriteiten zulks schriftelijk 
overeenkomen ten minste één week voor de aanvang van de maand.Dit akkoord treedt in werking 
op de dag volgend op de dag waarop het is ondertekend door beide bevoegde autoriteiten. Het kan unilateraal 
door elke bevoegde autoriteit worden beëindigd door een kennisgeving aan de andere bevoegde autoriteit. 
Dit akkoord alsmede de eventuele verlengingen van haar toepassingsperiode zullen worden gepubliceerd 
in het Belgisch Staatsblad. Overeengekomen door de ondergetekende bevoegde autoriteiten op 
19 mei 2020:Voor de bevoegde autoriteit van BelgiëP. De VosAdviseur-generaalVoor 
de bevoegde autoriteit van LuxemburgVoor de Directeur van de belastingenM. AdamsAdjunct-directeur