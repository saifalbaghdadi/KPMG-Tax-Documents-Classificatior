Publicatie : 2020-11-03Numac : 2020043485
WAALSE OVERHEIDSDIENST
 29 OKTOBER 2020. - Decreet tot toekenning van bijzondere machten aan de Waalse Regering om te reageren op de tweede golf van de gezondheidscrisis COVID-19 voor de aangelegenheden geregeld bij artikel 138 van de Grondwet (1) 
Het Waals Parlement heeft aangenomen en Wij, Waalse Regering, bekrachtigen 
hetgeen volgt:Artikel 1. Dit decreet regelt, overeenkomstig artikel 138 van de Grondwet, aangelegenheden 
bedoeld in de artikelen 127, § 1, en 128, § 1, ervan.Art. 2.  § 1. Om 
de Waalse Regering in staat te stellen om te reageren op de pandemie COVID-19, kan de Regering, in de 
aangelegenheden die onder de bevoegdheid van het Waals Gewest vallen krachtens artikel 138 van de Grondwet, 
alle nuttige maatregelen nemen om elke situatie te voorkomen en te behandelen die problemen stelt in 
het strikte kader van de pandemie COVID-19 en de gevolgen ervan en die met spoed geregeld moet worden 
op straffe van ernstig gevaar. § 2. De besluiten bepaald in paragraaf 1 kunnen de vigerende 
decretale bepalingen opheffen, aanvullen, wijzigen of vervangen zelfs in de aangelegenheden die bij de 
Grondwet uitdrukkelijk aan het decreet voorbehouden zijn.Deze besluiten kunnen met name de 
administratieve, burgerrechtelijke en strafrechtelijke straffen bepalen die van toepassing zijn op de 
overtreding ervan.De strafrechtelijke sancties mogen geen straffen bevatten die hoger zijn 
dan die, welke de aangevulde, gewijzigde of vervangen wetgeving verbindt aan de desbetreffende overtredingen 
op het ogenblik van inwerkingtreding van dit decreet.Art. 3.  § 1. De besluiten bedoeld 
in artikel 2 kunnen aangenomen worden zonder dat de wettelijk of reglementair vereiste adviezen vooraf 
ingewonnen worden.Het eerste lid is van toepassing op de adviezen van de afdeling wetgeving 
van de Raad van State in de bijzonder door de Regering gemotiveerde gevallen. Als de Regering het evenwel 
mogelijk acht het advies van de Raad van State te verzoeken, kan zij dit binnen de door haar vastgestelde 
termijn doen, in voorkomend geval via elektronische weg. § 2. De in artikel 1 bedoelde 
besluiten worden onverwijld en in ieder geval vóór de publicatie ervan in het Belgisch Staatsblad aan 
de voorzitter van het Parlement meegedeeld.Art. 4.  § 1. De in artikel 2 bedoelde besluiten 
moeten bij decreet worden bevestigd binnen een termijn van één jaar te rekenen van de inwerkingtreding 
ervan.Bij gebreke van bevestiging binnen de termijn bedoeld in lid 1 worden ze geacht nooit 
uitwerking te hebben gehad. § 2. De Regering kan de bevestigde bepalingen opnieuw opheffen, 
aanvullen, wijzigen of vervangen, indien tenminste daartoe een materiële rechtsgrond voorhanden is.Art. 
5. De machtiging die bij dit decreet aan de Regering gegeven wordt, is één maand geldig te rekenen van 
de inwerkingtreding ervan.Art. 6. Dit decreet treedt in werking daags na de dag van bekrachtiging 
ervan door de Waalse Regering.Kondigen dit decreet af, bevelen dat het in het Belgisch Staatsblad 
zal worden bekendgemaakt.Namen, 29 oktober 2020.De Minister-President,E. 
DI RUPODe Vice-Minister-President en Minister van Economie, Buitenlandse Handel, Onderzoek, 
Innovatie, Digitale Technologieën, Ruimtelijke Ordening, Landbouw, het "IFAPME", en de Vaardigheidscentra,W. 
BORSUSDe Vice-Minister-President en Minister van Klimaat, Energie en Mobiliteit,Ph. 
HENRYDe Vice-Minister-President en Minister van Werk, Vorming, Gezondheid, Sociale Actie, Gelijke 
Kansen en Vrouwenrechten,Ch. MORREALEDe Minister van Financiën, Begroting, Luchthavens 
en Sportinfrastructuren,J.-L. CRUCKEDe Minister van Huisvesting, Plaatselijke Besturen, 
en Stedenbeleid,Ch. COLLIGNONDe Minister van Ambtenarenzaken, Informatica, Administratieve 
Vereenvoudiging, belast met Kinderbijslag, Toerisme, Erfgoed en Verkeersveiligheid,V. DE BUEDe 
Minister van Leefmilieu, Natuur, Bossen, Landelijke Aangelegenheden en Dierenwelzijn,C. TELLIER_______Nota(1) 
Zitting 2020-2021.Stukken van het Waals Parlement 317 (2020-2021) Nrs. 1 tot 3.Volledig 
verslag, plenaire vergadering van 28 oktober 2020.Bespreking.Stemming.