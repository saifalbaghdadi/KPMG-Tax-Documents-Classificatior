Publicatie : 2020-07-01Numac : 2020041990
FEDERALE OVERHEIDSDIENST SOCIALE ZEKERHEID EN FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 26 JUNI 2020. - Koninklijk besluit nr. 46 tot uitvoering van artikel 5, § 1, 5°  van de wet van 27 maart 2020 die machtiging verleent aan de Koning om maatregelen te nemen in de strijd tegen de verspreiding van het coronavirus COVID-19 (II) tot ondersteuning van de werkgevers en de werknemers 
VERSLAG 
AAN DE KONINGSire,Het ontwerpbesluit dat wij de eer hebben voor te leggen ter ondertekening 
aan Uwe Majesteit beoogt:- het weer invoeren van de tijdelijke aanpassing van de arbeidsduur, 
zoals die van toepassing was in de periode 2009-2011 teneinde een instrument aan de ondernemingen te 
bieden om de vermindering van werk op te vangen en de loonkosten te doen dalen, zonder daarom over te 
moeten gaan tot naakte ontslagen.Deze maatregelen maken het voorwerp uit van hoofdstuk 1.- 
het invoeren van het Corona-tijdskrediet, een formule tot vermindering van de arbeidsprestaties waaraan 
een uitkering is verbonden;Deze maatregel maakt het voorwerp uit van hoofdstuk 2.- 
het toelaten, bij ondernemingen in moeilijkheden of ondernemingen in herstructurering, en onder bepaalde 
voorwaarden, dat werknemers vanaf 55 jaar een halftijdse of 1/5de landingsbaan aanvatten;Deze 
maatregel maakt het voorwerp uit van hoofdstuk 3.- het mogelijk maken van de erkenning als 
onderneming in moeilijkheden of als onderneming in herstructurering zonder dat het noodzakelijk is een 
collectieve arbeidsovereenkomst in het kader van de werkloosheid met bedrijfstoeslag (SWT) af te sluiten;Deze 
maatregel maakt het voorwerp uit van hoofdstuk 4.- het invoeren van een regeling om de overgang 
te faciliteren van de tijdelijke werkloosheid wegens overmacht als gevolg van het coronavirus COVID-19 
naar de bestaande systemen van economische werkloosheid voor werklieden en bedienden.Het hoofdstuk 
5 is van toepassing op een werkgever die niet langer in de voorwaarden verkeert om zich te beroepen op 
de schorsing van de uitvoering van de arbeidsovereenkomst wegens tijdelijke overmacht omwille van het 
coronavirus COVID-19. In dergelijke situatie kan de werkgever beroep doen op de bestaande stelsels van 
economische werkloosheid voor arbeiders of bedienden (artikel 51 en artikel 77/1 en volgende van de wet 
van 3 juli 1978 betreffende de arbeidsovereenkomsten), die tijdelijk, tot eind 2020, worden aangepast 
om een vlottere toegang tot die stelsels mogelijk te maken.In het systeem van economische werkloosheid 
voor werklieden wordt het tot eind 2020 mogelijk om de uitvoering van de arbeidsovereenkomst voor ten 
hoogste acht weken (i.p.v. vier weken) volledig te laten schorsen. Een regeling van gedeeltelijke arbeid 
kan tot eind 2020 worden ingevoerd voor een duur van ten hoogste achttien weken (i.p.v. drie maanden). 
Andere regels binnen dit stelsel van economische werkloosheid blijven ongewijzigd van toepassing.Wat 
de bedienden betreft, zullen werkgevers tot eind 2020 beroep kunnen doen op het stelsel van economische 
werkloosheid voor bedienden (hoofdstuk II/I van Titel III van de wet van 3 juli 1978 betreffende de arbeidsovereenkomsten) 
zonder te moeten beantwoorden aan de normale preliminaire voorwaarden voor de toegang tot dit systeem,met 
name de criteria om te kunnen worden beschouwd als onderneming in moeilijkheden. Wel moet de werkgever 
kunnen aantonen dat hij in het kwartaal voorafgaand aan de invoering van de economische werkloosheid, 
een substantiële daling van ten minste 10% van de omzet of de productie heeft gekend in vergelijking 
met hetzelfde kwartaal van 2019. Bovendien moet hij de bedienden die in economische werkloosheid worden 
geplaatst twee vormingsdagen per maand aanbieden. De vereiste van het bestaan van een cao of ondernemingsplan 
die in de betaling van een supplement voorziet, blijft in deze context behouden.Het maximum 
aantal weken waarin de bedienden in economische werkloosheid kunnen worden geplaatst, wordt tot eind 
2020 verhoogd. Het maximum van zestien kalenderweken per kalenderjaar (in geval van een volledige schorsing) 
of zesentwintig kalenderweken per kalenderjaar (in geval van regeling van gedeeltelijke arbeid) wordt 
verhoogd met 8 weken. Deze maatregelen maken het voorwerp uit van hoofdstuk 5.De 
opmerkingen van de afdeling Wetgeving van de Raad van State in zijn advies nr. 67.654 van 25 juni 2020 
werden in overweging genomen.Zoals aangegeven door de Raad van State in zijn advies 67.654 
van 25 juni 2020 wordt de toepassing van de maatregelen in de eerste vier hoofdstukken beperkt tot de 
ondernemingen met een erkenning als onderneming in moeilijkheden of herstructureringen die ten vroegste 
aanvangt vanaf 1 maart 2020 aangezien de maatregelen tegen de verspreiding van het coronavirus vanaf 
die maand een belangrijke impact begonnen te hebben op de activiteiten binnen de ondernemingen.De 
maatregelen zijn van toepassing op de ondernemingen die erkend zijn als onderneming in moeilijkheden 
of in herstructurering waarvan de erkenning aanvangt voor 1 januari 2021. De economische gevolgen zijn 
niet beperkt tot de voorbije periode van zeer strikte maatregelen op vlak van social distancing die vooral 
impact hadden op de tijdelijke werkloosheid. Het is pas in de tweede jaarhelft dat verwacht wordt dat 
de grootste jobverliezen zullen plaatsvinden. Het zijn deze ontslagen die de maatregelen beogen te beperken.HOOFDSTUK 
1. -  Tijdelijke arbeidsduurvermindering in het kader van de COVID-19 pandemieArtikelen 1 tot 
en met 3In dit hoofdstuk wordt de tijdelijke aanpassing van de arbeidsduur opnieuw ingevoerd, 
zoals die van toepassing was in de periode 2009-2011. Arbeidsduurvermindering kan een instrument zijn 
voor de ondernemingen om de vermindering van werk op te vangen en de loonkosten te doen dalen, zonder 
daarom over te moeten gaan tot naakte ontslagen. De betrokken werknemers worden als voltijdse werknemers 
beschouwd. De arbeidsduurvermindering moet ook collectief voor het geheel van het personeel, of een categorie 
van het personeel, worden ingevoerd.Een forfaitaire RSZ-vermindering wordt gegeven in geval 
van een tijdelijke arbeidsduurvermindering. De periode van de forfaitaire vermindering loopt vanaf invoering 
van de tijdelijke arbeidsduurvermindering en neemt een einde wanneer de tijdelijke arbeidsduurvermindering 
een einde neemt.De tijdelijke arbeidsduurvermindering kan worden toegepast gedurende een jaar. 
De begin- en einddatum van de periode van arbeidsduurvermindering moeten gelegen zijn binnen de periode 
van erkenning als onderneming in herstructurering of als onderneming in moeilijkheden.HOOFDSTUK 
2. - Corona-tijdskredietArtikelen 4 tot en met 8Om werkgevers toe te laten de arbeidsprestaties 
van hun werknemers te verminderen zonder dat hun werknemers een te groot inkomensverlies zouden moeten 
lijden, regelt dit hoofdstuk een speciale formule tot vermindering van de arbeidsprestaties waaraan een 
uitkering is verbonden. Het gaat hier om een herneming van een maatregel die bestond in de jaren 2009-2011 
om het hoofd te bieden aan de crisis en losstaat van deze die bestaan in toepassing van of krachtens 
de herstelwet van 22 januari 1985 houdende sociale bepalingen.Wordt een overeenkomst gesloten 
door werkgever en werknemer overeenkomstig deze regeling, dan ontvangt de werknemer die zijn arbeidsprestaties 
vermindert, een uitkering om gedeeltelijk zijn inkomensverlies op te vangen. Deze uitkering is dezelfde 
als deze vastgelegd voor het gewone tijdskrediet.Het corona-tijdkrediet kan individueel per 
werknemer worden toegepast voor een periode van één tot maximaal zes maanden. Deze periode moet volledig 
liggen binnen de periode waarin de werkgever erkend is als onderneming in herstructurering of als onderneming 
in moeilijkheden en deze periode van erkenning ten vroegste aanvangt op 1 maart 2020 en ten laatste op 
31 december 2020.HOOFDSTUK 3.- LandingsbanenArtikelen 9 en 10Dit hoofdstuk 
laat toe dat werknemers vanaf 55 jaar een halftijdse of 1/5de landingsbaan aanvatten, onder de voorwaarde 
dat hij een beroepsverleden heeft van 25 jaar en dat de landingsbaan een aanvang neemt in de periode 
van erkenning als onderneming in moeilijkheden of als onderneming in herstructurering, waarvan de datum 
van aanvang gelegen is ten vroegste op 1 maart 2020 en ten laatste op 31 december 2020.Bijkomend 
wordt in een afwijking van de minimale periode van landingsbaan voorzien, zodat een landingsbaan gedurende 
één maand mogelijk is.HOOFDSTUK 4. - Erkenning als onderneming in herstructurering of in moeilijkhedenArtikel 
11Dit hoofdstuk zorgt ervoor dat een erkenning als onderneming in moeilijkheden of als onderneming 
in herstructurering mogelijk is zonder het afsluiten van een collectieve arbeidsovereenkomst in het kader 
van de werkloosheid met bedrijfstoeslag (SWT). Deze erkenningen gelden dan vanzelfsprekend enkel en alleen 
voor de toepassing van de maatregelen bedoeld in de hoofstukken 1, 2 en 3 van dit besluit. Een onderneming 
die wenst gebruik te maken van de modaliteiten voorzien in het koninklijk besluit van 3 mei 2007, dient 
daarvoor wel degelijk nog een cao te sluiten in het kader van SWT.HOOFDSTUK 5. - Tijdelijke 
aanpassing, bij wijze van overgangsmaatregel, van de regeling inzake economische werkloosheid voor ondernemingen 
die niet meer in de voorwaarden verkeren om beroep te doen op tijdelijke werkloosheid wegens overmacht 
die het gevolg is van de COVID-19-epidemieArtikel 12Dit artikel legt het toepassingsgebied 
vast van de overgangsregeling. De maatregel is van toepassing op de werkgevers die niet meer in de voorwaarden 
verkeren om zich ten aanzien van hun werknemers te beroepen op de schorsing van de uitvoering van de 
arbeidsovereenkomst wegens tijdelijke overmacht omwille van het coronavirus COVID-19.Artikel 
13Dit artikel brengt een aantal tijdelijke aanpassingen aan, tot eind 2020, in het bestaande 
stelsel van schorsing van de uitvoering van de arbeidsovereenkomst voor werklieden bij gebrek aan werk 
wegens economische oorzaken (artikel 51 van de wet van 3 juli 1978 betreffende de arbeidsovereenkomsten), 
ook wel beter bekend als de tijdelijke economische werkloosheid voor arbeiders.In afwijking 
van de bestaande regels zal het tot eind 2020 mogelijk zijn om, bij ontstentenis van een sectoraal K.B., 
de uitvoering van de arbeidsovereenkomst volledig te schorsen gedurende acht weken (in plaats van de 
huidige vier weken). De regeling van gedeeltelijke arbeid die minder dan drie arbeidsdagen per week of 
minder dan één arbeidsweek per twee weken omvat zal kunnen worden ingevoerd voor een maximale duur van 
18 weken (in plaats van de huidige drie maanden).Aan de overige regels en voorwaarden van artikel 
51 van de wet van 3 juli 1978 betreffende de arbeidsovereenkomsten wordt niet geraakt. Zij blijven dus 
onverminderd van toepassing.Artikel 14Dit artikel brengt een aantal tijdelijke aanpassingen 
aan, tot eind 2020, in het bestaande stelsel van schorsing van de uitvoering van de arbeidsovereenkomst 
voor bedienden bij gebrek aan werk wegens economische oorzaken (hoofdstuk II/I van Titel III van de wet 
van 3 juli 1978 betreffende de arbeidsovereenkomsten), ook wel beter bekend als de tijdelijke economische 
werkloosheid voor bedienden.In afwijking van de bestaande regels, zal de toegang tot dit stelsel 
tot eind 2020 niet beperkt worden tot de ondernemingen in moeilijkheden. Wel moet de werkgever kunnen 
aantonen dat hij in het kwartaal voorafgaand aan de invoering van de economische werkloosheid, een substantiële 
daling van ten minste 10% van de omzet of de productie heeft gekend in vergelijking met hetzelfde kwartaal 
van 2019. Bovendien moet hij de bedienden die in economische werkloosheid worden geplaatst twee vormingsdagen 
per maand aanbieden.Daarnaast blijft ook de vereiste bestaan dat een onderneming die gebruik 
maakt van dit stelsel moet gebonden zijn door een collectieve arbeidsovereenkomst of door een ondernemingsplan 
die worden neergelegd ter griffie van de Algemene Directie Collectieve Arbeidsbetrekkingen van de Federale 
Overheidsdienst Werkgelegenheid, Arbeid en Sociaal Overleg. De cao of het ondernemingsplan moeten het 
bedrag van het supplement vermelden dat overeenkomstig artikel 77/4, § 7 van de wet van 3 juli 
1978 moet worden betaald aan de bediende in tijdelijke economische werkloosheid. In geval gebruik wordt 
gemaakt van een ondernemingsplan, dient in dit plan te worden aangetoond dat de onderneming in het voorafgaande 
kwartaal een substantiële daling van ten minste 10% van de omzet of de productie heeft gekend in vergelijking 
met hetzelfde kwartaal van 2019. Tevens moet de werkgever in het ondernemingsplan zich ertoe verbinden 
de bedienden op wie de regeling van volledige schorsing van de uitvoering van de overeenkomst of de regeling 
van gedeeltelijke arbeid wordt toegepast, twee vormingsdagen per maand aan te bieden. Een kopie van dit 
plan dient ook onverwijld te worden overgemaakt aan de ondernemingsraad of bij gebrek daaraan, aan de 
vakbondsafvaardiging.Aangezien het tot eind 2020 niet nodig is erkend te zijn als onderneming 
in moeilijkheden om gebruik te kunnen maken van het stelsel van tijdelijke economische werkloosheid voor 
bedienden, is het ook niet vereist om tijdens deze periode ondernemingsplannen per aangetekende brief 
op te sturen naar de Directeur-generaal van de Algemene Directie Collectieve Arbeidsbetrekkingen teneinde 
deze te laten voorleggen aan de Commissie "Ondernemingsplannen".De rol als administratieve 
autoriteit van de Commissie "Ondernemingsplannen" bestaat hoofdzakelijk uit het controleren of de onderneming 
die een ondernemingsplan indient, beantwoordt aan één van de criteria om te worden erkend als zijnde 
een onderneming in moeilijkheden.Gelet op het feit dat de criteria om te worden erkend als 
een onderneming in moeilijkheden, tijdelijk niet van toepassing zijn, wordt de tussenkomst van de Commissie 
"Ondernemingsplannen" en de bijhorende administratieve procedure, beschreven in artikel 77/1, § 
3 van de wet van 3 juli 1978, eveneens tijdelijk opgeschort.In het belang van de rechtszekerheid 
dienen de ondernemingsplannen, net zoals de desbetreffende collectieve arbeidsovereenkomsten, wel te 
worden neergelegd ter griffie van de Algemene Directie van de Collectieve Arbeidsbetrekkingen, zoals 
trouwens voorzien is in artikel 77/1, § 2, derde lid, van de wet van 3 juli 1978.Daar 
de ondernemingsplannen tijdelijk niet meer worden voorgelegd aan de Commissie "Ondernemingsplannen", 
kan deze Commissie geen afwijking meer toestaan op het bedrag van het loonsupplement en wordt dus ook 
tijdelijk afgeweken van artikel 77/1, § 6 van de wet van 3 juli 1978.HOOFDSTUK 6 -  
SlotbepalingenArtikel 15Artikel 15 bepaalt de datum van inwerkingtreding en buitenwerkingtreding 
van de verschillende hoofdstukken van dit besluit.Artikel 16Artikel 16 wijst de ministers 
aan die belast zijn met de uitvoering van het besluit.Ik heb de eer te zijn,Sire,Van 
Uwe Majesteit,de zeer eerbiedige en zeer getrouwe dienaar,La Ministre des Affaires 
sociales,M. DE BLOCKDe Minister van Werk,N. MUYLLERAAD 
VAN STATEafdeling WetgevingAdvies 67.654/1 van 25 juni 2020 over een ontwerp van 
koninklijk besluit nr. .... `tot uitvoering van artikel 5, § 1, 5°  van de wet van 27 maart 2020 
die machtiging verleent aan de Koning om maatregelen te nemen in de strijd tegen de verspreiding van 
het coronavirus COVID-19 (II) tot ondersteuning van de werkgevers en de werknemers'Op 18 juni 
2020 is de Raad van State, afdeling Wetgeving, door de Minister van Werk verzocht binnen een termijn 
van vijf werkdagen een advies te verstrekken over een ontwerp van koninklijk besluit nr. .... `tot uitvoering 
van artikel 5, § 1, 5°  van de wet van 27 maart 2020 die machtiging verleent aan de Koning om 
maatregelen te nemen in de strijd tegen de verspreiding van het coronavirus COVID-19 (II) tot ondersteuning 
van de werkgevers en de werknemers'. Het ontwerp is door de eerste kamer onderzocht op 23 juni 
2020. De kamer was samengesteld uit Marnix VAN DAMME, kamervoorzitter, Wilfried VAN VAERENBERGH en Chantal 
BAMPS, staatsraden, en Wim GEURTS, griffier.De verslagen zijn uitgebracht door Barbara SPEYBROUCK, 
eerste auditeur en Katrien DIDDEN, adjunct-auditeur. De overeenstemming tussen de Franse en 
de Nederlandse tekst van het advies is nagezien onder toezicht van Chantal BAMPS, staatsraad. 
Het advies, waarvan de tekst hierna volgt, is gegeven op 25 juni 2020.1. Met toepassing van 
artikel 4, eerste lid, van de wet van 27 maart 2020 `die machtiging verleent aan de Koning om maatregelen 
te nemen in de strijd tegen de verspreiding van het coronavirus COVID-19 (I)', waarin verwezen wordt 
naar artikel 84, § 1, eerste lid, 3°,  van de wetten op de Raad van State, gecoördineerd op 12 
januari 1973, heeft de afdeling Wetgeving zich moeten beperken tot het onderzoek van de bevoegdheid van 
de steller van de handeling, van de rechtsgrond, alsmede van de vraag of aan de te vervullen vormvereisten 
is voldaan.STREKKING EN RECHTSGROND VAN HET ONTWERP2. Het om advies voorgelegde ontwerp 
van koninklijk besluit strekt ertoe tijdelijk, in het kader van de wet van 27 maart 2020 `die machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (II)'(1), diverse maatregelen tot ondersteuning van de werkgevers en werknemers in te voeren.3. 
Uit het eerste lid van de aanhef van het ontwerp blijkt dat voor de ontworpen regeling rechtsgrond wordt 
gezocht in artikel 5, §  1, van de wet van 27 maart 2020 (II).Artikel 2 van de wet van 
27 maart 2020 (II) bepaalt dat teneinde het België mogelijk te maken te reageren op de coronavirus COVID-19 
epidemie of pandemie en de gevolgen ervan op te vangen, de Koning, bij een besluit vastgesteld na overleg 
in de Ministerraad, de in artikel 5, § 1, 1°  tot 8°,  van de wet bedoelde maatregelen kan nemen 
en dat deze maatregelen zo nodig een terugwerkende kracht kunnen hebben, die echter niet verder kan teruggaan 
dan 1 maart 2020.Met het oog op de in artikel 2, eerste lid, van de wet van 27 maart 2020 (II) 
vermelde doelstellingen, machtigt artikel 5, § 1, 5°,  van die wet de Koning om inzonderheid maatregelen 
te nemen om aanpassingen door te voeren in het arbeidsrecht en het socialezekerheidsrecht, met het oog 
op de bescherming van de werknemers en van de bevolking, de goede organisatie van de ondernemingen en 
de overheid, met vrijwaring van de economische belangen van het land en de continuïteit van de kritieke 
sectoren.Over deze machtigingen werd in de toelichting bij het voorstel dat heeft geleid tot 
de wet van 27 maart 2020 (II) gespecificeerd dat zich in het arbeidsrecht en het socialezekerheidsrecht 
situaties kunnen voordoen waarbij het bestaande wettelijk kader niet toelaat de omwille van de volksgezondheid 
ingegeven maatregelen te verzoenen met de noodzaak van een blijvende economische productie of dienstverlening, 
zowel in de private sector als in de publieke sector, bijvoorbeeld omwille van het opgelegd telewerk 
of van de wijzigingen in het uurrooster(2) .Bijgevolg ontleent de ontworpen regeling inzonderheid 
rechtsgrond aan artikel 5, § 1, 5°,  van de wet van 27 maart 2020 (II).ONDERZOEK VAN 
DE TEKSTALGEMENE OPMERKING4.1. De ontworpen regeling inzake de tijdelijke arbeidsduurvermindering 
in het kader van de COVID-19 pandemie (hoofdstuk 1), corona-tijdskrediet (hoofdstuk 2) en landingsbanen 
(hoofdstuk 3) wordt voorbehouden aan ondernemingen waarvan de erkenning als onderneming in herstructurering 
of als onderneming in moeilijkheden(3) aanvangt voor 1 januari 2021.Op de vraag om de keuze 
voor 1 januari 2021 als uiterste datum toe te lichten, antwoordde de gemachtigde wat volgt:"Zoals 
ook blijkt uit de vooruitzichten van het planbureau wordt verwacht dat de economie zich zal herstellen 
vanaf 2021. Het is natuurlijk moeilijk in te schatten wat de juiste duur zal zijn van het herstel".4.2. 
Voor de afbakening van het toepassingsgebied van de maatregelen voorzien in de hoofdstukken 1 tot 3 wordt 
evenwel enkel een eindpunt van de aanvang van de erkenning vastgelegd, maar geen beginpunt. Hoewel de 
maatregelen conform artikel 15, eerste lid, van het ontwerp slechts in werking treden op 1 juli 2020, 
is het niet uitgesloten dat werknemers van ondernemingen waarvan de periode van erkenning is aangevangen 
vóór het begin van de coronacrisis, maar waarvan de periode van erkenning na 1 juli 2020 nog lopende 
is(4) ook gebruik kunnen maken van de maatregelen.Gevraagd of, bij wijze van voorbeeld, een 
onderneming die erkend werd vanaf 1 augustus 2019 ook onder het toepassingsgebied kan vallen, antwoordde 
de gemachtigde:"Het is inderdaad niet uitgesloten dat een onderneming met een erkenning vanaf 
1 augustus 2019 nog gebruik zou maken van de maatregelen vanaf 1 juli 2020. Het is evenwel zo dat voor 
het bekomen van een erkenning een herstructureringsplan dient te worden opgemaakt dat wordt voorgelegd 
aan de ondernemingsraad. Het is dit plan dat dan, na bemiddeling met de werknemersorganisaties, wordt 
uitgevoerd, onder meer met de maatregelen die mogelijk zijn op basis van het koninklijk besluit van 3 
mei 2007 tot regeling van het stelsel van werkloosheid met bedrijfstoeslag. In geval die onderneming 
alsnog gebruik zou maken van de maatregelen die voorzien worden in het voorliggend koninklijk besluit, 
dan gaat het om nieuwe bijkomende maatregelen omdat er een bijkomende nood is aan maatregelen om ontslagen 
te vermijden, en dit met betrokkenheid van de werknemers, naar gelang de maatregel, collectief (hoofdstuk 
1) of individueel (hoofdstukken 2 en 3)".Uit de aan de Raad van State voorgelegde tekst kan 
evenwel niet worden opgemaakt dat een onderneming die reeds is erkend vanaf 1 augustus 2019 een nieuw 
herstructureringsplan zou moeten indienen waarin een bijkomende nood aan maatregelen ten gevolge van 
de coronacrisis wordt aangetoond teneinde aanspraak te kunnen maken op de toepassing van de maatregelen 
voorzien in het voorliggende ontwerp.Gevraagd wat precies het aanvangspunt is van de periode 
van erkenning (betreft dit de datum van de beslissing van de minister tot erkenning of kan de minister 
een andere datum als aanvangspunt vastleggen?), antwoordde de gemachtigde:"Met `het aanvangspunt 
van de periode van erkenning' wordt bedoeld de begindatum van de periode van erkenning en niet de datum 
van de beslissing van de Minister.Bij een herstructureringsdossier met een collectief ontslag 
begint de periode van erkenning op de datum van de aankondiging van het collectief ontslag (aan de ondernemingsraad 
) tot maximaal 2 jaar na de datum van de betekening.Bij een dossier tot erkenning van een onderneming 
als zijnde in moeilijkheden (zonder collectief ontslag) of in herstructurering op basis van een percentage 
economische werkloosheid (20 %) bedraagt de maximale erkenning 1 jaar vanaf de begindatum van de erkenning. 
Bij ondernemingen zonder collectief ontslag die de maatregelen wensen te maximaliseren dient rekening 
gehouden te worden met de doorlooptijd van een dossier. De beoogde maatregelen gaan niet in op de datum 
van aanvraag en kunnen ten vroegste worden toegepast na ontvangst van de ministeriële goedkeuring".Naar 
aanleiding van de vraag of er beroep kan worden gedaan op de ontworpen regeling indien de erkenning wordt 
aangevraagd voor 1 januari 2021, maar de beslissing wordt genomen na 1 januari 2021, gaf de gemachtigde 
de volgende toelichting:"Bij ondernemingen zonder collectief ontslag vermeldt de werkgever 
in zijn erkenningsaanvraag de datum waarop hij voorstelt dat de erkenning ingaat. In de praktijk wordt 
hiermee doorgaans rekening gehouden.Dit hoeft echter geen automatisme te zijn.De 
datum van de aanvraag tot erkenning valt niet noodzakelijk samen met de begindatum van de erkenning. 
Zeker in het geval dat de datum van erkenning een impact kan hebben op het al dan niet van toepassing 
zijn van de voorgestelde maatregelen, zal de begindatum van de erkenning uitdrukkelijk moeten worden 
gemotiveerd. Is deze motivering niet aanvaardbaar, dan kan de Minister, na advies van de adviescommissie, 
een andere datum van erkenning beslissen dan deze voorgesteld door de werkgever.In geval van 
een collectief ontslag kan de datum van erkenning niet voorafgaan aan de datum van aankondiging van het 
collectief ontslag".Tot slot voegt de gemachtigde hieraan toe dat uit artikel 18, § 
1, tweede lid, van het koninklijk besluit van 3 mei 2007 kan worden afgeleid dat de vaste begindatum 
enkel geldt voor ondernemingen die een collectief ontslag hebben aangekondigd, waaruit a contrario volgt 
dat voor ondernemingen zonder collectief ontslag er geen vaste begindatum geldt.Uit het antwoord 
van de gemachtigde blijkt dat het aanvangspunt van de erkenning niet noodzakelijk samenvalt met de datum 
van de beslissing van de minister tot erkenning. Voor een herstructurering met collectief ontslag geldt 
het bepaalde in artikel 18, § 1, tweede lid, van het koninklijk besluit van 3 mei 2007, waarbij 
de erkenningsperiode aanvangt op de dag van de mededeling door de werkgever van zijn voornemen over te 
gaan tot collectief ontslag, terwijl voor de overige ondernemingen (zonder collectief ontslag) de werkgever 
in de aanvraag de datum vermeldt waarop hij voorstelt dat de erkenning ingaat.Wat deze laatste 
ondernemingen betreft bevestigt de gemachtigde dat in de praktijk doorgaans rekening wordt gehouden met 
het door de werkgever geformuleerde voorstel, maar dat dit echter geen automatisme hoeft te zijn, waaruit 
kan worden afgeleid dat deze werkwijze niet is vastgelegd in een reglementaire bepaling, maar, zoals 
de gemachtigde zelf aangeeft, dat deze a contrario wordt afgeleid uit artikel 18, § 1, tweede 
lid, van het koninklijk besluit van 3 mei 2007.In zoverre door de gemachtigde wordt aangevoerd 
dat voor een herstructurering met collectief ontslag een maximumperiode van 2 jaar erkenning wordt gehanteerd, 
terwijl voor andere ondernemingen slechts een erkenning van 1 jaar wordt toegepast, dient te worden opgemerkt 
dat een dergelijke regeling niet voorkomt in de ontworpen bepalingen.4.3. Het grondwettelijk 
beginsel van gelijkheid en niet-discriminatie vereist dat het gecreëerde onderscheid tussen gevallen 
die wel en niet onder het toepassingsgebied vallen, op een objectief criterium berust en redelijk verantwoord 
is. Het bestaan van een dergelijke verantwoording moet worden beoordeeld rekening houdend met het doel 
en de gevolgen van de betwiste maatregel en met de aard van de ter zake geldende beginselen; het beginsel 
van gelijkheid en niet-discriminatie is geschonden wanneer vaststaat dat er geen redelijk verband van 
evenredigheid bestaat tussen de aangewende middelen en het beoogde doel(5) .Het toepassingsgebied 
van de ontworpen regeling creëert een verschil in behandeling tussen ondernemingen waarvan de erkenning 
aanvangt voor 1 januari 2021 als onderneming in herstructurering of als onderneming in moeilijkheden 
en die beroep kunnen doen op de maatregelen voorzien in de hoofdstukken 1 tot 3, enerzijds, en de ondernemingen 
die pas na deze datum in die hoedanigheid erkend worden en bijgevolg geen beroep kunnen doen op de ontworpen 
maatregelen.Bovendien dient te worden benadrukt dat het criterium van "de aanvang van de erkenning 
voor 1 januari 2021" voor de ondernemingen zonder collectief ontslag niet vastligt en niet wettelijk 
wordt bepaald, maar enkel afhankelijk is van het al dan niet aanvaarden van de motivering van de door 
de werkgever gesuggereerde aanvangsdatum door de minister, waarbij de gebruikte scharnierdatum berust 
op feitelijke gegevens(6) .Hoewel de ontworpen regeling tot doel heeft de gevolgen van de COVID 
19 pandemie voor werkgevers en werknemers op te vangen, is het niet uitgesloten dat ondernemingen met 
een erkenning die dateert van vóór deze pandemie en bijhorende crisis, wel gebruik kunnen maken van de 
maatregelen, terwijl ondernemingen die pas na 1 januari 2021 erkend worden, maar waarvan de moeilijkheden 
wél hun oorsprong vinden in de COVID-19-crisis, geen toegang hebben tot deze maatregelen. Aldus komt 
het door de stellers van het ontwerp gehanteerde criterium van onderscheid in het licht van het gelijkheidsbeginsel 
niet pertinent voor.4.4. Specifiek met betrekking tot het toepassingsgebied van het corona-tijdskrediet, 
wordt door de gemachtigde het volgende gesuggereerd:"De maatregel kan maximaal lopen vanaf 
de aankondiging van een collectief ontslag tot maximaal twee jaar na datum van betekening van het collectief 
ontslag. Niet bij elke erkenning wordt een duurtijd van twee jaar voorzien.Zoals bepaald in 
artikel 5, tweede lid, moet de volledige periode van het corona tijdskrediet volledig binnen deze erkenningsperiode 
vallen.Het zou kunnen worden overwogen het besluit zo aan te passen dat enkel ondernemingen 
met een erkenning die ingaat vanaf 1 maart 2020 of later, in aanmerking te laten komen voor de maatregelen".De 
suggestie om het toepassingsgebied verder te beperken tot ondernemingen die werden erkend vanaf 1 maart 
2020 tot en met 31 december 2020, kan door de stellers van de tekst worden overwogen voor de hoofdstukken 
1 tot 3 om aan de supra onder randnummer 4.3. vastgestelde bezwaren tegemoet te komen. In ieder geval 
zal voor de keuze van het begin- en eindpunt van de erkenning die het toepassingsgebied van de maatregelen 
zal bepalen, een objectieve en redelijke verantwoording moeten kunnen worden gegeven om in overeenstemming 
te kunnen worden geacht met het grondwettelijke gelijkheidsbeginsel en verdient het aanbeveling om op 
dat punt een afdoende verantwoording op te nemen in het verslag aan de Koning.BIJZONDERE OPMERKINGENAanhef5. 
Gelet op hetgeen sub 3 in verband met de rechtsgrond is opgemerkt dient in het eerste lid van de aanhef 
meer specifiek te worden verwezen naar artikel 5, § 1, 5°,  van de wet van 27 maart 2020 (II).Artikel 
16.1. In het ontworpen artikel 353bis/7/1 van de programmawet (I) van 24 december 2002 wordt 
bepaald dat de regeling van tijdelijke arbeidsduurvermindering in het kader van de COVID-19 pandemie 
van toepassing is op de werkgever bedoeld in artikel 335, derde lid, van dezelfde wet, op wie een erkenning 
als onderneming in herstructurering of als onderneming in moeilijkheden van toepassing is, zoals bedoeld 
in artikel 4 van het te nemen besluit.Het toepassingsgebied van de ontworpen regeling, waarin 
initieel wordt verwezen naar artikel 335, derde lid, van de programmawet (I) van 24 december 2002 dat 
betrekking heeft op werkgevers die vallen onder de wet van 5 december 1968 `betreffende de collectieve 
arbeidsovereenkomsten en de paritaire comités' of onder de wet van 21 maart 1991 `betreffende de hervorming 
van sommige economische overheidsbedrijven', wordt evenwel verengd tot die werkgevers op wie een erkenning 
als onderneming in herstructurering of als onderneming in moeilijkheden van toepassing is, waarvan het 
begin van de erkenning aanvangt voor 1 januari 2021.In zoverre in de bepaling wordt verwezen 
naar artikel 4 van het ontwerp dient te worden opgemerkt dat in tegenstelling tot het eerste lid van 
artikel 4 van het ontwerp dat betrekking heeft op het corona-tijdskrediet, dat enkel van toepassing is 
voor werkgevers die vallen onder de voormelde wet van 5 december 1968, het tweede en derde lid van dat 
artikel waarin wordt bepaald wat moet worden beschouwd als erkenning als onderneming in herstructurering 
respectievelijk als onderneming in moeilijkheden, wel relevant lijken te zijn voor de afbakening van 
het toepassingsgebied van de tijdelijke arbeidsduurvermindering.Omwille van de duidelijkheid 
en de rechtszekerheid verdient het bijgevolg aanbeveling in het ontworpen artikel 353bis/7/1 van de programmawet 
(I) van 24 december 2002 naar artikel 4, tweede en derde lid, te verwijzen.Voorts rijst de 
vraag of het niet meer aangewezen is de bepalingen van artikel 4, tweede en derde lid, van het ontwerp, 
in een nieuw artikel onder hoofdstuk 4 van het ontwerp ("Erkenning als onderneming in herstructurering 
of in moeilijkheden") in te voegen, nu deze bepalingen niet enkel gelden voor hoofdstuk 2 maar eveneens 
van toepassing zijn voor de hoofdstukken 1 en 3.6.2. In het ontworpen artikel 353bis/7/3 van 
de programmawet (I) van 24 december 2002 wordt bepaald dat de werkgevers bedoeld in artikel 335, derde 
lid, van dezelfde wet die overgaan tot een tijdelijke aanpassing van de arbeidsduur, een doelgroepvermindering 
genieten volgens de voorwaarden bepaald in of krachtens deze onderafdeling.In de ontworpen 
bepaling is geen sprake van een verenging tot die werkgevers op wie een erkenning als onderneming in 
herstructurering of als onderneming in moeilijkheden van toepassing is, waarvan het begin van de erkenning 
aanvangt voor 1 januari 2021, zodat het toepassingsgebied van deze bepaling ruimer lijkt te zijn dan 
dat van het ontworpen artikel 353bis/7/1 van de programmawet (I) van 24 december 2002. Hierover ondervraagd, 
antwoordde de gemachtigde:"Nee, aangezien de bepalingen in artikel 353bis/7/1 deel uitmaken 
van de voorwaarden die gesteld worden volgens artikel 353bis/7/3.Mocht dit onduidelijk zijn 
dan zou artikel 353bis/7/3 kunnen aangepast worden zodat wordt verwezen naar artikel 353bis/7/1".De 
suggestie van de gemachtigde kan worden bijgetreden.6.3. Het ontworpen artikel 353bis/7/5, 
eerste, tweede en vierde lid, bevat de bepalingen betreffende het vastleggen van de tijdelijke aanpassing 
van de arbeidsduur en de tijdelijke invoering van de vierdagenweek. Dit moet worden vastgesteld bij een 
op het niveau van de onderneming gesloten collectieve arbeidsovereenkomst dan wel bij een wijziging van 
het arbeidsreglement, waarbij de minimale inhoud van de collectieve arbeidsovereenkomst en de na te leven 
procedures worden bepaald door de Koning en waarbij de desbetreffende voorschriften eveneens gelden bij 
de vaststelling in een arbeidsreglement.In de laatste zin van het vierde lid wordt bepaald 
dat "(d)e collectieve arbeidsovereenkomst (...)geen bepaling (mag) bevatten waardoor zij (m.n. de periode 
van de tijdelijke aanpassing van de arbeidsduur en van de tijdelijke invoering van de vierdagenweek) 
stilzwijgend verlengd kan worden".Gevraagd waarom deze bepaling enkel betrekking heeft op de 
collectieve arbeidsovereenkomst en niet op de wijziging van het arbeidsreglement, antwoordde de gemachtigde 
dat het ontworpen artikel 353bis/7/5 zou kunnen worden uitgebreid tot de wijziging van het arbeidsreglement.Het 
verdient aanbeveling de tekst van de ontworpen bepaling in deze zin aan te passen.Artikel 47. 
Artikel 4, eerste lid, van het ontwerp, bepaalt dat het corona-tijdskrediet van toepassing is op de werkgevers 
die onder toepassing vallen van de wet van 5 december 1968 `betreffende de collectieve arbeidsovereenkomsten 
en de paritaire comités', op wie een erkenning als onderneming in herstructurering of als onderneming 
in moeilijkheden van toepassing is, waarvan de periode van de erkenning aanvangt voor 1 januari 2021.Het 
verdient aanbeveling om in het verslag aan de Koning te verduidelijken dat het om cumulatieve voorwaarden 
gaat.Bijgevolg kunnen, omwille van de duidelijkheid en de rechtszekerheid, in de Nederlandse 
tekst van artikel 4, eerste lid, van het ontwerp de komma's, die aanleiding kunnen geven tot verwarring 
en kunnen laten uitschijnen dat het om een opsomming zou gaan, het best worden geschrapt.Artikel 
58. De gemachtigde bevestigt dat het tijdskrediet "voor een periode die niet korter mag zijn 
dan één maand en die zes maanden niet mag overschrijden", zoals bepaald in het eerste lid, niet in één 
aaneengesloten periode dient te worden opgenomen, maar mag verdeeld worden over verschillende periodes. 
Ook wat de hernieuwing van de overeenkomst betreft, zoals voorzien in het derde lid, bevestigt de gemachtigde 
dat deze hernieuwing niet onmiddellijk hoeft aan te sluiten op een voorgaande periode. Bij elke hernieuwing 
zal een nieuwe overeenkomst worden gemaakt.In het belang van de duidelijkheid en de rechtszekerheid 
verdient het aanbeveling dit expliciet in de tekst tot uitdrukking te brengen.DE GRIFFIER, 
  Wim GEURTSDE VOORZITTER,Marnix VAN DAMME_______Nota's(1) 
Hierna: de wet van 27 maart 2020 (II).(2) Parl.St. Kamer 2019-20, nr. 55-1104/001, 6-7.(3) 
Het gaat om de erkenning verleend door de Minister van Werk op basis van artikel 18 van het koninklijk 
besluit van 3 mei 2007 `tot regeling van het stelsel van werkloosheid met bedrijfstoeslag' voor de onderneming 
in herstructurering als bedoeld in artikel 15 van dit koninklijk besluit of de onderneming in moeilijkheden 
als bedoeld in artikel 14 van hetzelfde koninklijk besluit (artikel 4, tweede en derde lid, van het ontwerp).(4) 
De erkenning geldt immers voor maximaal 2 jaar (artikel 18, § 1, van het koninklijk besluit van 
3 mei 2007).(5) Vaste rechtspraak van het Grondwettelijk Hof. Zie bv. GwH 17 juli 2014, nr. 
107/2014, B.12; GwH 25 september 2014, nr. 141/2014, B.4.1; GwH 30 april 2015, nr. 50/2015, B.16; GwH 
18 juni 2015, nr. 91/2015, B.5.1.; GwH 16 juli 2015, nr. 104/2015, B.6.(6) Dit houdt in dat 
dergelijke onderneming die reeds nu haar erkenning heeft, en die voortloopt na 1 juli 2020, hoe dan ook 
op de maatregelen beroep kan doen en de onderneming die na 1 januari 2021 een aanvraag indient met het 
oog op aanvang van de erkenning vóór 1 januari 2021 dit uitdrukkelijk dient te motiveren om aanspraak 
te kunnen maken op de maatregelen.26 JUNI 2020. - Koninklijk besluit nr. 46 
tot uitvoering van artikel 5, § 1, 5°  van de wet van 27 maart 2020 die machtiging verleent aan 
de Koning om maatregelen te nemen in de strijd tegen de verspreiding van het coronavirus COVID-19 (II) 
tot ondersteuning van de werkgevers en de werknemers (1)FILIP, Koning der Belgen, 
Aan allen die nu zijn en hierna wezen zullen, Onze Groet.Gelet op de wet van 27 maart 2020 
die machtiging verleent aan de Koning om maatregelen te nemen in de strijd tegen de verspreiding van 
het coronavirus COVID-19 (II), de artikel 5, § 1, 5° ;Gelet op de herstelwet van 22 
januari 1985 houdende sociale bepalingen;Gelet op de programmawet (I) van 24 december 2002;Gelet 
op het koninklijk besluit van 12 december 2001 tot uitvoering van hoofdstuk IV van de wet van 10 augustus 
2001 betreffende verzoening van werkgelegenheid en kwaliteit van het leven betreffende het stelsel van 
tijdskrediet, loopbaanvermindering en vermindering van de arbeidsprestaties tot een halftijdse betrekking;Gelet 
op het koninklijk besluit van 16 mei 2003 tot uitvoering van het Hoofdstuk 7 van Titel IV van de programmawet 
van 24 december 2002 (I), betreffende de harmonisering en vereenvoudiging van de regelingen inzake verminderingen 
van de sociale zekerheidsbijdragen;Gelet op het koninklijk besluit van 3 mei 2007 tot regeling 
van het stelsel van werkloosheid met bedrijfstoeslag;Overwegende de wet van 5 december 1968 
betreffende de collectieve arbeidsovereenkomsten en de paritaire comités;Overwegende de arbeidswet 
van 16 maart 1971;Overwegende de wet van 3 juli 1978 betreffende de arbeidsovereenkomsten;Overwegende 
het koninklijk besluit van 2 januari 1991 betreffende de toekenning van onderbrekingsuitkeringen;Gelet 
op het advies van de Inspecteur van Financiën, gegeven op 10 juni 2020;Gelet op de akkoordbevinding 
van de Minister van Begroting, gegeven op 17 juni 2020;Gelet op het artikel 8 van de wet van 
15 december 2013 houdende diverse bepalingen inzake administratieve vereenvoudiging, is dit besluit vrijgesteld 
van een regelgevingsimpactanalyse;Gelet op het advies nr. 67.654 van de Raad van State, gegeven 
op 25 juin 2020, met toepassing van artikel 4, derde lid, van de wet van 27 maart 2020 die machtiging 
verleent aan de Koning om maatregelen te nemen in de strijd tegen de verspreiding van het coronavirus 
COVID-19 (I);Op de voordracht van de Minister van Sociale Zaken en de Minister van Werk en 
op het advies van Onze in Raad vergaderde Ministers,Hebben Wij besloten en besluiten Wij :HOOFDSTUK 
1. -  Tijdelijke arbeidsduurvermindering in het kader van de COVID-19 pandemieArtikel 1. In 
titel IV, hoofdstuk 7, afdeling 3, van de programmawet (I) van 24 december 2002 wordt een onderafdeling 
8/1 ingevoegd die de artikelen 353bis/7/1 tot en met 353bis/7/8 bevat, luidende:"Onderafdeling 
8/1. Tijdelijke arbeidsduurvermindering in het kader van de COVID-19 pandemie.Art. 353bis/7/1. 
Deze onderafdeling is van toepassing op de werkgever bedoeld in artikel 335, derde lid, op wie een erkenning 
als onderneming in herstructurering of als onderneming in moeilijkheden van toepassing is, zoals bedoeld 
in artikel 4, tweede en derde lid, van het koninklijk besluit nr. 46 van 26 juin 2020 tot uitvoering 
van artikel 5, § 1, 5°  van de wet van 27 maart 2020 die machtiging verleent aan de Koning om 
maatregelen te nemen in de strijd tegen de verspreiding van het coronavirus COVID-19 (II) tot ondersteuning 
van de werkgevers en de werknemers, waarvan het begin van de erkenning ten vroegste aanvangt op 1 maart 
2020 en ten laatste op 31 december 2020.Art. 353bis/7/2. Het begrip "arbeidsduur" in de zin 
van deze onderafdeling dient te worden verstaan zoals het gedefinieerd wordt in artikel 348, eerste lid.Voor 
de toepassing van deze onderafdeling wordt rekening gehouden met de arbeidsduur die is vastgesteld hetzij 
bij collectieve arbeidsovereenkomst gesloten overeenkomstig de wet van 5 december 1968 betreffende de 
collectieve arbeidsovereenkomsten en de paritaire comités, hetzij in het arbeidsreglement.De 
Koning kan nadere regelen bepalen voor de berekening van de arbeidsduur.Art. 353bis/7/3. De 
werkgevers bedoeld in artikel 353bis/7/1, die overgaan tot een tijdelijke aanpassing van de arbeidsduur, 
genieten een doelgroepvermindering volgens de voorwaarden bepaald in of krachtens deze onderafdeling.De 
Koning bepaalt de nadere regelen betreffende deze aanpassing van de arbeidsduur.Art. 353bis/7/4. 
De werkgever geniet vanaf het kwartaal van invoering van het stelsel van tijdelijke aanpassing van de 
arbeidsduur in de onderneming en tot het kwartaal waarin de tijdelijke aanpassing van de arbeidsduur 
loopt, een forfaitaire doelgroepvermindering per kwartaal waarvan het forfaitaire bedrag afhangt van 
de procentuele aanpassing van de arbeidsduur, op voorwaarde dat de arbeidsduur met een vierde of met 
een vijfde wordt verminderd.Het forfaitaire bedrag van deze doelgroepvermindering ligt hoger 
ingeval de tijdelijke aanpassing van de arbeidsduur gecombineerd wordt met de tijdelijke invoering van 
de vierdagenweek in de onderneming.Het forfaitaire bedrag van deze doelgroepvermindering wordt 
toegekend per betrokken werknemer.De Koning bepaalt wat moet worden verstaan onder invoering 
van de vierdagenweek voor de toepassing van deze bepaling.De Koning bepaalt de voorwaarden 
en de procedure die moeten worden nageleefd en het dossier en de documenten die moeten worden voorgelegd 
om de doelgroepvermindering te verkrijgen.Art. 353bis/7/5. De tijdelijke aanpassing van de 
arbeidsduur en de invoering van de vierdagenweek moeten worden vastgesteld bij een op het niveau van 
de onderneming gesloten collectieve arbeidsovereenkomst of, wanneer er binnen de onderneming geen vakbondsafvaardiging 
is, bij een wijziging van het arbeidsreglement, en moeten van toepassing zijn op het geheel van de werknemers 
van de onderneming of op een specifieke categorie van werknemers van de onderneming. De collectieve arbeidsovereenkomsten 
of de bepalingen in het arbeidsreglement vermelden uitdrukkelijk dat ze gesloten, respectievelijk opgenomen 
worden in het kader van onderafdeling 8/1 - Tijdelijke arbeidsduurvermindering in het kader van de COVID-19 
pandemie - titel IV, hoofdstuk 7, afdeling 3, van de programmawet (I) van 24 december 2002.De 
Koning bepaalt de minimale inhoud van de bedoelde collectieve arbeidsovereenkomst en de na te leven procedures. 
Deze voorschriften zijn eveneens van toepassing wanneer de tijdelijke aanpassing van de arbeidsduur en 
de tijdelijke invoering van de vierdagenweek in het arbeidsreglement zijn opgenomen.De tijdelijke 
aanpassing van de arbeidsduur en van de tijdelijke invoering van de vierdagenweek, kunnen ingevoerd worden 
voor een periode van maximum één jaar, waarvan zowel de begin- als einddatum vallen binnen de periode 
van erkenning als onderneming in herstructurering of als onderneming in moeilijkheden, waarvan de begindatum 
van de erkenning 1 januari 2021 voorafgaat. De begindatum van de aanpassing van de arbeidsduur en de 
invoering van de vierdagenweek mag de begindatum van de inwerkingtreding van deze onderafdeling, niet 
voorafgaan.De minimale inhoud bedoeld in het tweede lid bevat op zijn minst de duidelijke vermelding 
van de begin- en einddatum van de tijdelijke aanpassing van de arbeidsduur en, in voorkomend geval, van 
de tijdelijke invoering van de vierdagenweek, en voorziet in een looncompensatie. De collectieve arbeidsovereenkomst, 
of desgevallend het arbeidsreglement, mag geen bepaling bevatten waardoor zij stilzwijgend verlengd kan 
worden.De looncompensatie bedoeld in het vierde lid, mag niet tot gevolg hebben dat het brutoloon 
van de werknemer hoger is dan het brutoloon waarop hij recht had vóór de invoering van de tijdelijke 
aanpassing van de arbeidsduur. Hierbij wordt geen rekening gehouden met de aanpassing van de lonen aan 
de index en aan de baremieke loonsverhogingen.Deze looncompensatie is loon in de zin van artikel 
2 van de wet van 12 april 1965 betreffende de bescherming van het loon van de werknemers en van artikel 
23 van de wet van 29 juni 1981 houdende algemene beginselen van de sociale zekerheid voor werknemers, 
waarop sociale zekerheidsbijdragen worden berekend.Art. 353bis/7/6. Voor de voltijds tewerkgestelde 
werknemers die betrokken zijn bij de tijdelijke aanpassing van de arbeidsduur zoals bepaald in deze onderafdeling, 
is artikel 28, § 4, van de arbeidswet van 16 maart 1971 eveneens van toepassing bij overschrijding 
van het wekelijks aantal arbeidsuren die voortvloeien uit het werkrooster dat in het arbeidsreglement 
is opgenomen.Art. 353bis/7/7. De Rijksdienst voor Sociale Zekerheid is gemachtigd de voordelen 
die krachtens deze onderafdeling werden toegekend, terug te vorderen bij inbreuk door de werkgever op 
de bepalingen inzake de arbeidsduur van de arbeidswet van 16 maart 1971 of op de bepalingen van deze 
onderafdeling.Deze terugvordering gebeurt voor elk kwartaal en per werknemer waarop de inbreuk 
betrekking heeft.De terugvordering is enkel mogelijk indien de inbreuk heeft geleid hetzij 
tot een minnelijke schikking met de werkgever, hetzij tot een administratieve geldboete, hetzij tot een 
veroordeling door een strafrechtbank.Art. 353bis/7/8. Wanneer gedurende de periode van tijdelijke 
aanpassing van de arbeidsduur bedoeld in deze onderafdeling, de werkgever de arbeidsovereenkomst beëindigt 
zoals bedoeld in artikel 39 van de wet van 3 juli 1978 betreffende de arbeidsovereenkomsten, wordt onder 
"lopend loon" begrepen het loon waarop de werknemer op het ogenblik van de beëindiging aanspraak had 
kunnen maken indien zijn arbeidsduur niet was aangepast.".Art. 2. In titel III van het koninklijk 
besluit 16 mei 2003 tot uitvoering van het Hoofdstuk 7 van Titel IV van de programmawet van 24 december 
2002 (I), betreffende de harmonisering en vereenvoudiging van de regelingen inzake verminderingen van 
de sociale zekerheidsbijdragen wordt een hoofdstuk VIII/1, dat de artikelen 28/6/1, 28/6/2, 28/6/3, 28/6/4 
en 28/6/5 ingevoegd, luidende:"HOOFDSTUK VIII/1. - Tijdelijke arbeidsduurvermindering in het 
kader van de COVID-19 pandemieArt. 28/6/1. Dit hoofdstuk is van toepassing op werkgevers bedoeld 
in artikel 335, derde lid, van de wet van 24 december 2002, op wie een erkenning als onderneming in herstructurering 
of als onderneming in moeilijkheden van toepassing is, waarvan de periode van de erkenning ten vroegste 
aanvangt op 1 maart 2020 en ten laatste op 31 december 2020.Art. 28/6/2. Een doelgroepvermindering 
voor tijdelijke arbeidsduurvermindering wordt als volgt toegekend:1°  een bedrag G4 vanaf het 
kwartaal van invoering van het stelsel van tijdelijke aanpassing van de arbeidsduur in de onderneming 
en tot het kwartaal waarin de tijdelijke aanpassing van de arbeidsduur een einde neemt, indien de arbeidsduur 
werd verminderd met een vijfde;2°  een bedrag G5 vanaf het kwartaal van invoering van het stelsel 
van tijdelijke arbeidsduurvermindering in de onderneming en tot het kwartaal waarin de tijdelijke arbeidsduurvermindering 
een einde neemt, indien de arbeidsduur werd verminderd met een vierde;3°  een bedrag G1 indien 
de tijdelijke aanpassing van de arbeidsduur bedoeld onder 1°  gecombineerd wordt met een tijdelijke invoering 
van de vierdagenweek;4°  een bedrag G6 indien de tijdelijke aanpassing van de arbeidsduur bedoeld 
onder 2°  gecombineerd wordt met een tijdelijke invoering van de vierdagenweek.De doelgroepverminderingen 
worden toegekend voor de tewerkstellingen tijdens de periode van de tijdelijke aanpassing van de arbeidsduur.De 
verminderingen bedoeld in het eerste lid, 3°  en 4°  zijn enkel toepasbaar voor voltijdse werknemers.Art. 
28/6/3. In de aangiften voor de sociale zekerheid voor de kwartalen waarin de bij artikel 353bis/7/4 
van de wet van 24 december 2002 bedoelde doelgroepverminderingen worden toegekend, moet de werkgever 
melding maken van:1°  de werknemers waarop het ingevoerde stelsel en de bijdragevermindering 
betrekking hebben;2°  de datum van inwerkingtreding van het stelsel alsook de datum waarop 
het buiten werking treedt;3°  de wekelijkse arbeidsduur van de voltijdse werknemers die van 
toepassing is vóór en na de invoering van de aanpassing van de arbeidsduur.Art. 28/6/4. § 
1. De collectieve arbeidsovereenkomst bedoeld in artikel 353bis/7/5 van de wet van 24 december 2002 moet 
uitdrukkelijk vermelden dat ze gesloten is in onderafdeling 8/1. "Tijdelijke arbeidsduurvermindering 
in het kader van de COVID-19 pandemie" van afdeling 3, van hoofdstuk 7, van titel IV, van de programmawet 
(I) van 24 december 2002.De collectieve arbeidsovereenkomst moet duidelijk de begin- en einddatum 
van de tijdelijke aanpassing van de arbeidsduur en, in voorkomend geval, van de tijdelijke invoering 
van de vierdagenweek vermelden. De collectieve arbeidsovereenkomst mag geen bepaling bevatten die een 
stilzwijgende verlenging mogelijk maakt.De collectieve arbeidsovereenkomst moet voorzien in 
een tijdelijke vermindering van de arbeidsduur met hetzij één vijfde, hetzij één vierde van de arbeidsduur 
die van kracht was vóór haar inwerkingtreding.De looncompensatie voorzien bij artikel 353bis/7/5, 
vierde lid, van de wet van 24 december 2002 moet minstens drie vierden belopen van het bedrag van de 
forfaitaire vermindering bedoeld in artikel 28/3 van dit besluit.Bij invoering van de vierdagenweek 
vermeldt de collectieve arbeidsovereenkomst duidelijk de wekelijkse arbeidsregeling waarbij het begrip 
"vierdagenweek" moet voldoen aan de definitie in artikel 25. De periode van de invoering van de vierdagenweek 
moet in de periode van de tijdelijke aanpassing van de arbeidsduur vallen.Binnen de maand die 
volgt op de ondertekening van de collectieve arbeidsovereenkomst bezorgt de werkgever daarvan een kopie 
aan het bevoegd directiehoofd van de Algemene Directie Toezicht op de Sociale Wetten van de Federale 
Overheidsdienst Werkgelegenheid, Arbeid en Sociaal Overleg. § 2. In geval de tijdelijke 
aanpassing van de arbeidsduur en de tijdelijke invoering van de vierdagenweek worden vastgesteld door 
een wijziging van het arbeidsreglement, zijn daarop dezelfde voorschriften en minimale inhoud van toepassing 
als bepaald in paragraaf 1.Art. 28/6/5. De bij artikel 353bis/7/3 van de wet van 24 december 
2002 bedoelde doelgroepverminderingen worden geacht definitief te zijn toegekend wanneer vaststaat dat 
de werkgever aan alle daartoe door of krachtens dezelfde wet bepaalde voorwaarden heeft voldaan. Tot 
op dat ogenblik zijn zij slechts voorlopig toegekend.".Art. 3. De Koning kan de bepalingen 
ingevoegd bij het artikel 2 opheffen, aanvullen, vervangen en wijzigen.HOOFDSTUK 2. - Corona-tijdskrediet.Art. 
4. Dit hoofdstuk is van toepassing op de werkgevers die onder toepassing vallen van de wet van 5 december 
1968 betreffende de collectieve arbeidsovereenkomsten en de paritaire comités op wie een erkenning als 
onderneming in herstructurering of als onderneming in moeilijkheden van toepassing is waarvan de periode 
van de erkenning ten vroegste aanvangt op 1 maart 2020 en ten laatste op 31 december 2020.Wordt 
beschouwd als erkenning als onderneming in herstructurering, de erkenning verleend door de Minister van 
Werk op basis van artikel 18 van het koninklijk besluit van 3 mei 2007 tot regeling van het stelsel van 
werkloosheid met bedrijfstoeslag, voor de onderneming in herstructurering als bedoeld in artikel 15 van 
voormeld koninklijk besluit van 3 mei 2007.Wordt beschouwd als erkenning als onderneming in 
moeilijkheden, de erkenning verleend door de Minister van Werk op basis van artikel 18 van het koninklijk 
besluit van 3 mei 2007 tot regeling van het stelsel van werkloosheid met bedrijfstoeslag, voor de onderneming 
in moeilijkheden als bedoeld in artikel 14 van voormeld koninklijk besluit van 3 mei 2007.Art. 
5. De werkgever kan aan elke voltijds tewerkgestelde werknemer voorstellen om zijn arbeidsprestaties 
te verminderen met 1/5 of tot een halftijdse betrekking voor een periode die niet korter mag zijn dan 
één maand en die zes maanden niet mag overschrijden.Bovendien moet de periode van de vermindering 
van de arbeidsprestaties volledig gesitueerd zijn binnen de periode van erkenning als onderneming in 
herstructurering of als onderneming in moeilijkheden, waarvan de periode van erkenning aanvangt voor 
1 januari 2021.Gaat de werknemer akkoord, dan moet deze overeenkomst tot tijdelijke vermindering 
van zijn voltijdse arbeidsprestaties schriftelijk worden vastgesteld zoals voorgeschreven door artikel 
11bis van de wet van 3 juli 1978 betreffende de arbeidsovereenkomsten. Deze overeenkomst kan worden hernieuwd, 
zonder echter de in het eerste lid bepaalde maximale periode te mogen overschrijden. Deze hernieuwde 
periode hoeft niet onmiddellijk aan te sluiten bij de voorgaande periode.Voor wat betreft de 
vermindering van de arbeidsprestaties tot een halftijdse betrekking wordt als voltijds tewerkgestelde 
werknemer beschouwd, de werknemer tewerkgesteld met arbeidsprestaties van ten minste 3/4 van een voltijdse 
betrekking in de onderneming.Art. 6. De verminderde arbeidsduur, zoals overeengekomen ingevolge 
artikel 5, moet gemiddeld worden gerespecteerd over de periode vastgesteld in de geschreven overeenkomst 
zoals bedoeld in artikel 5, overeenkomstig de modaliteiten vastgesteld in artikel 26bis, § 1, 
van de arbeidswet van 16 maart 1971.Art. 7. Wanneer gedurende de periode van vermindering van 
de arbeidsprestaties, bedoeld in artikel 5, de werkgever de arbeidsovereenkomst beëindigt zoals bedoeld 
in artikel 39 van de wet van 3 juli 1978 betreffende de arbeidsovereenkomsten, wordt onder "lopend loon" 
begrepen het loon waarop de werknemer op het ogenblik van de beëindiging aanspraak had kunnen maken indien 
hij, naargelang het geval, voltijds was blijven werken of zijn arbeidsprestaties van tenminste 3/4 van 
een voltijdse betrekking niet had verminderd.Art. 8.  § 1. Een uitkering wordt toegekend 
aan de voltijds tewerkgestelde werknemer die met zijn werkgever overeenkomt om zijn arbeidsprestaties 
te verminderen met 1/5 of tot een halftijdse betrekking overeenkomstig artikel 5.Op deze uitkering 
zijn de uitvoeringsmaatregelen van toepassing van artikel 103quater van de herstelwet van 22 januari 
1985 houdende sociale bepalingen, die betrekking hebben op gelijkaardige regimes tot vermindering van 
de arbeidsprestaties. Deze uitkering wordt toegekend overeenkomstig artikelen 4 en 6 van het koninklijk 
besluit van 12 december 2001 tot uitvoering van hoofdstuk IV van de wet van 10 augustus 2001 betreffende 
verzoening van werkgelegenheid en kwaliteit van het leven betreffende het stelsel van tijdskrediet, loopbaanvermindering 
en vermindering van de arbeidsprestaties tot een halftijdse betrekking en volgens de bepalingen in hoofdstukken 
IV en V van dat besluit.De periode van de vermindering van de arbeidsprestaties opgenomen in 
het kader van dit hoofdstuk, wordt niet in aanmerking genomen voor de maximale periode van opname van 
het tijdskrediet zoals bepaald in het voornoemde koninklijk besluit van 12 december 2001.Deze 
uitkering heeft dezelfde hoedanigheid als de uitkeringen die worden toegekend in het kader van hoofdstuk 
IV, afdeling 5, van voornoemde herstelwet van 22 januari 1985 § 2. In geval van toekenning 
van een bijkomende vergoeding door de werkgever mag de som van het brutoloon, van de uitkering bedoeld 
in dit artikel, van het eventuele supplement bij deze uitkering op basis van een gewestelijke regeling 
en van de bijkomende vergoeding toegekend door de werkgever niet hoger zijn dan het brutoloon waarop 
de werknemer recht had vóór de invoering van de tijdelijke vermindering van de arbeidsprestaties. Hierbij 
wordt geen rekening gehouden met de aanpassing van de lonen aan de index en aan de baremieke loonsverhogingen.HOOFDSTUK 
3. - Landingsbanen.Art. 9. Het bijkomend recht op onderbrekingsuitkeringen zonder maximumduur 
in toepassing van artikel 6 van het koninklijk besluit van 12 december 2001 tot uitvoering van hoofdstuk 
IV van de wet van 10 augustus 2001 betreffende verzoening van werkgelegenheid en kwaliteit van het leven 
betreffende het stelsel van tijdskrediet, loopbaanvermindering en vermindering van de arbeidsprestaties 
tot een halftijdse betrekking, wordt eveneens toegekend aan de voltijdse werknemers van 55 jaar en ouder 
die hun arbeidsprestaties verminderen tot een halftijdse betrekking of verminderen met een vijfde in 
toepassing van CAO nr. 103, wanneer:1°  de aanvangsdatum van de vermindering van de arbeidsprestaties 
gelegen is in de periode van erkenning van de onderneming door de Minister bevoegd voor Werk, als onderneming 
in herstructurering of onderneming in moeilijkheden in toepassing van de regelgeving met betrekking tot 
de werkloosheid met bedrijfstoeslag, voor zover de periode van erkenning ten vroegste aanvangt op 1 maart 
2020 en ten laatste op 31 december 2020, en;2°  de werknemer die onderbrekingsuitkeringen aanvraagt 
en die, op het ogenblik van de schriftelijke kennisgeving aan de werkgever 25 jaar beroepsverleden als 
loontrekkende in de zin van artikel 10, § 3 van CAO nr. 103, zoals gewijzigd door de CAO nr. 103ter, 
kunnen rechtvaardigen.Art. 10. In afwijking van de collectieve arbeidsovereenkomst nr. 103 
van 27 juni 2012 gesloten binnen de Nationale Arbeidsraad tot invoering van een stelsel van tijdskrediet, 
loopbaanonderbreking en landingsbanen, is de minimumperiode van de landingsbaan beperkt tot één maand 
voor de werknemer die recht heeft op onderbrekingsuitkeringen in toepassing van artikel 9.HOOFDSTUK 
4. - Erkenning als onderneming in herstructurering of in moeilijkheden.Art. 11. Voor de toepassing 
van de maatregelen bedoeld in de hoofdstukken 1, 2 en 3, kan de Minister van Werk in toepassing van artikel 
18 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag 
een onderneming erkennen als onderneming in herstructurering of als onderneming in moeilijkheden zonder 
dat de voorwaarde bedoeld in artikel 17, § 2, 2°  van voormelde koninklijk besluit van 3 mei 2007 
vervuld moet zijn.HOOFDSTUK 5. - Tijdelijke aanpassing, bij wijze van overgangsmaatregel, van 
de regeling inzake economische werkloosheid voor ondernemingen die niet meer in de voorwaarden verkeren 
om beroep te doen op tijdelijke werkloosheid wegens overmacht die het gevolg is van de COVID-19-epidemie.Art. 
12. Dit hoofdstuk is van toepassing op de werkgever die niet meer in de voorwaarden verkeert om zich 
ten aanzien van zijn werknemers te beroepen op de schorsing van de uitvoering van de arbeidsovereenkomst 
wegens tijdelijke overmacht die verband houdt met de uitbraak van het coronavirus COVID-19.Art. 
13. De in artikel 12 bedoelde werkgever kan de uitvoering van de arbeidsovereenkomst van zijn werklieden 
laten schorsen of een regeling van gedeeltelijke arbeid invoeren overeenkomstig artikel 51 van de wet 
van 3 juli 1978 betreffende de arbeidsovereenkomsten.In afwijking van artikel 51, § 
2, eerste lid, van dezelfde wet, kan bij gebrek aan werk wegens economische oorzaken de uitvoering van 
de overeenkomst ten hoogste acht weken geheel worden geschorst. Wanneer de volledige schorsing van de 
uitvoering van de overeenkomst deze maximumduur van acht weken heeft bereikt, moet de werkgever gedurende 
een volledige arbeidsweek de regeling van volledige arbeid opnieuw invoeren, alvorens een nieuwe volledige 
schorsing of een regeling van gedeeltelijke arbeid kan ingaan. In afwijking van artikel 51, 
§ 3, eerste lid, van dezelfde wet, kan de regeling van gedeeltelijke arbeid worden ingevoerd voor 
een duur van ten hoogste achttien weken.Art. 14. De in artikel 12 bedoelde werkgever kan de 
uitvoering van de arbeidsovereenkomst van zijn bedienden laten schorsen of een regeling van gedeeltelijke 
arbeid invoeren overeenkomstig Titel III, Hoofdstuk II/I van de wet van 3 juli 1978 betreffende de arbeidsovereenkomsten, 
op voorwaarde dat hij kan aantonen dat hij in het kwartaal voorafgaand aan de aanvraag tot invoering 
van één van de regelingen als bedoeld in dat hoofdstuk, een substantiële daling van ten minste 10% van 
de omzet of de productie heeft gekend in vergelijking met hetzelfde kwartaal van 2019 en dat hij de betrokken 
bedienden twee vormingsdagen per maand aanbiedt.In afwijking van artikel 77/1, § 2, 
eerste lid, van dezelfde wet is de regeling voorzien in Titel III, Hoofdstuk II/I van dezelfde wet van 
toepassing op de ondernemingen die gebonden zijn door een collectieve arbeidsovereenkomst of een ondernemingsplan, 
als bedoeld in artikel 77/1, § 2, eerste lid, 1°,  2°,  3°  en 4°  van dezelfde wet. In het ondernemingsplan 
moet worden aangetoond dat de onderneming in het voorafgaande kwartaal een substantiële daling van ten 
minste 10% van de omzet of de productie heeft gekend in vergelijking met hetzelfde kwartaal van 2019. 
Tevens moet de werkgever in het ondernemingsplan zich ertoe verbinden de bedienden op wie de regeling 
van volledige schorsing van de uitvoering van de overeenkomst of de regeling van gedeeltelijke arbeid 
wordt toegepast, twee vormingsdagen per maand aan te bieden. De werkgever dient onverwijld een kopie 
van het ondernemingsplan over te maken aan de ondernemingsraad of bij gebreke daarvan, aan de vakbondsafvaardiging.In 
afwijking van artikel 77/1, § 3, van dezelfde wet, moet het ondernemingsplan bedoeld in artikel 
77/1, § 2, eerste lid, 2°  en 3°  van dezelfde wet, door de onderneming niet worden overgemaakt 
aan de Directeur-generaal van de Algemene Directie Collectieve Arbeidsbetrekkingen van de Federale Overheidsdienst 
Werkgelegenheid, Arbeid en Sociaal Overleg en niet ter goedkeuring worden voorgelegd aan de Commissie 
"Ondernemingsplannen".In afwijking van artikel 77/1, § 6, van dezelfde wet, kan een 
ondernemingsplan, bedoeld in artikel 77/1, § 2, eerste lid, 2°  en 3°  van dezelfde wet, niet 
afwijken van het bedrag van het supplement bedoeld in artikel 77/4, § 7, van dezelfde wet.In 
afwijking van artikel 77/2 van dezelfde wet, dient de werkgever enkel gebonden te zijn door een collectieve 
arbeidsovereenkomst of een ondernemingsplan, als bedoeld in artikel 77/1 van dezelfde wet, om gebruik 
te kunnen maken van de bepalingen van Titel III, Hoofdstuk II/I, afdeling 2 van dezelfde wet.In 
afwijking van artikel 77/7, eerste lid, van dezelfde wet, wordt het maximum van zestien of zesentwintig 
kalenderweken per kalenderjaar verhoogd met acht kalenderweken.HOOFDSTUK 6 -  SlotbepalingenArt. 
15.  De hoofdstukken 1, 2, 3 en 4 treden in werking op 1 juli 2020.Hoofdstuk 5 treedt in werking 
op 1 september 2020 en treedt buiten werking op 31 december 2020.Art. 16. De minister bevoegd 
voor Sociale zaken en de minister bevoegd voor Werk zijn, ieder wat hem betreft, belast met de uitvoering 
van dit besluit.Gegeven te Brussel, 26 juni 2020. FILIPVan Koningswege 
:La Ministre des Affaires sociales,M. DE BLOCKDe Minister van Werk,N. 
MUYLLE_______Nota's(1) Wet van 27 maart 2020, Belgisch Staatsblad van 30 
maart 2020;Herstelwet van 22 januari 1985, Belgisch Staatsblad van 24 januari 1985;Programma-wet 
(I) van 24 december 2002, Belgisch Staatsblad van 31 december 2002;Koninklijk besluit van 12 
december 2001, Belgisch Staatsblad van 18 december 2001;Koninklijk besluit van 16 mei 2003, 
Belgisch Staatsblad van 6 juni 2003;Koninklijk besluit van 3 mei 2007, Belgisch Staatsblad 
van 8 juni 2007.