Publicatie : 2021-04-30Numac : 2021031201
WAALSE OVERHEIDSDIENST 
 22 APRIL 2021. - Besluit van de Waalse Regering betreffende de toekenning van een specifieke vergoeding ten gunste van bepaalde sectoren die onrechtstreeks worden getroffen door sluitingsbeslissingen in het kader van de crisis in verband met het coronavirus COVID-19 
De Waalse Regering,Gelet 
op het decreet van 11 maart 2004 betreffende de gewestelijke incentives ten gunste van de kleine en middelgrote 
ondernemingen, artikelen 10 en 19;Gelet op het rapport van 7 april 2021 opgemaakt overeenkomstig 
artikel 3, 2°,  van het decreet van 11 april 2014 houdende uitvoering van de resoluties van de Vrouwenconferentie 
van de Verenigde Naties die in september 1995 in Peking heeft plaatsgehad en tot integratie van de genderdimensie 
in het geheel van de gewestelijke beleidslijnen;Gelet op het advies van de Inspecteur van Financiën, 
gegeven op 2 april 2021; Gelet op de instemming van de Minister van Begroting, gegeven op 8 
april 2021;Gelet op het advies nr. 69.234/2 van de Raad van State, gegeven op 15 april 2021, 
overeenkomstig artikel 84, § 1, eerste lid, 3°,  van de wetten op de Raad van State, gecoördineerd 
op 12 januari 1973;Gelet op de dringende noodzakelijkheid;Gelet op het ministerieel 
besluit van 28 oktober 2020 houdende dringende maatregelen om de verspreiding van het coronavirus COVID-19 
te beperken, laatst gewijzigd bij het ministerieel besluit van 26 maart 2021; Gelet op het 
Overlegcomité van 24 maart 2021;Overwegende dat bepaalde sectoren, hoewel ze niet meer voorkomen 
op de lijst van sectoren waarvoor een sluitingsverplichting geldt, nog steeds zeer zwaar getroffen worden 
door de crisis in verband met COVID-19 als gevolg van de geringe vraag en de social distancing-maatregelen 
die de handhaving van bepaalde activiteiten in verband met de gesloten sectoren bemoeilijken;Overwegende 
dat een zeer aanzienlijke daling van de omzet voor deze sectoren bijgevolg het inkomen van de ondernemers 
en hun werknemers in gevaar brengt;Overwegende dat de vooruitzichten op een gedeeltelijke of 
volledige hervatting overigens nog steeds afhangen van de ontwikkeling van de pandemie en de door het 
Overlegcomité genomen beslissingen;Gelet op de sectoren en subsectoren die nog steeds aanzienlijke 
gevolgen ondervinden van de reisbeperkingen;Gelet op de sectoren en subsectoren die nog steeds 
aanzienlijke gevolgen ondervinden van de beperking van het Overlegcomité in verband met de beperking 
van het maximumaantal personen dat aan bepaalde bijeenkomsten mag deelnemen;Gelet op de sectoren 
en subsectoren die nog steeds aanzienlijke gevolgen ondervinden van de beperking van het Overlegcomité 
in verband met de massa-evenementen;Overwegende dat dit besluit dringend aangenomen moet worden, 
gelet op de uitzonderlijke crisissituatie die blijft bestaan, namelijk de gevolgen van de gezondheidscrisis 
COVID-19 voor die ondernemingen die onrechtstreeks ernstige economische schade lijden;Overwegende 
dat het noodzakelijk is steun te verlenen aan de betrokken ondernemingen om de economische schade te 
beperken; Overwegende dat deze steun met name tot doel heeft de ondervonden moeilijkheden te 
verminderen en een golf van faillissementen proberen te voorkomen onder de ondernemingen die prangende 
liquiditeitsproblemen ondervinden ten gevolge van de crisis;Overwegende dat er dan ook reden 
is om maatregelen op deze gebieden te treffen;Overwegende dat het fundamenteel is dat die sectoren 
onverwijld financieel gesteund worden;Overwegende dat dit besluit pas van toepassing zal zijn 
na goedkeuring door de Europese Commissie overeenkomstig de bovengenoemde mededeling van de Commissie 
op 19 maart 2020; Op de voordracht van de Minister van Economie;Na beraadslaging,Besluit 
: Artikel 1. Voor de toepassing van dit besluit wordt verstaan onder: 1°  decreet: 
het decreet van 11 maart 2004 betreffende de gewestelijke incentives ten gunste van kleine en middelgrote 
ondernemingen;2°  de Minister: de Minister bevoegd voor Economie;3°  onderneming: 
de zeer kleine, kleine of middelgrote onderneming bedoeld in artikel 3, §§ 3 en 5, van 
het decreet, evenals de natuurlijke persoon die een activiteit in hoofd- of bijberoep uitoefent en die, 
rekening houdend met zijn beroepsinkomsten, sociale bijdragen betaalt;4°  NACE-BEL-code: de 
activiteitennomenclatuur uitgewerkt door het Nationaal Instituut voor de Statistiek (NACE-BEL 2008) in 
ééngemaakt Europees verband, opgelegd bij Verordening (EEG) nr. 3037/90 van 9 oktober 1990 van de Raad 
betreffende de statistieke nomenclatuur van de economische activiteiten in de Europese Gemeenschap, gewijzigd 
bij Verordening (EEG) nr. 761/93 van de Commissie van 24 maart 1993, bij Verordening (EG) nr. 29/2002 
van 19 december 2001, bij Verordening (EG) nr. 1882/2003 van het Europese Parlement en van de Raad van 
29 september 2003 en bij Verordening (EG) nr. 1893/2006 van het Europese Parlement en van de Raad van 
20 december 2006;5°  Administratie: de Waalse Overheidsdienst Economie, Tewerkstelling en Onderzoek;6° 
 webplatform: de webtoepassing bedoeld in artikel 1, § 1, eerste lid, 6°,  van het decreet van 
21 december 2016 houdende de toekenning van steun via een in het Waalse Gewest geïntegreerd steunportfolio 
aan projectontwikkelaars en kleine en middelgrote ondernemingen, ter vergoeding van de diensten ter bevordering 
van het ondernemerschap of de groei, en strekkende de oprichting van een databank van authentieke bronnen 
die verbonden is met die geïntegreerde portefeuille, die toegankelijk is op https://indemnitecovid.wallonie.be;7° 
 het personeelsbestand: het gemiddeld aantal werknemers, in 2019 tewerkgesteld via een arbeidsovereenkomst 
in de gezamenlijke bedrijfszetels van de onderneming die overeenstemmen met de arbeidseenheden (JAE), 
berekend op grond van de multifunctionele aangiften bij de Kruispuntbank van de Sociale Zekerheid voor 
de vier kwartalen van 2019;8°  tijdelijke kaderregeling: de mededeling van de Commissie van 
19 maart 2020 in verband met de tijdelijke omkadering van de staatssteunmaatregelen ter ondersteuning 
van de economie in de actuele context van de wijd verspreide COVID-19 epidemie, laatst gewijzigd op 28 
januari 2021.Art. 2. De gezondheidscrisis gebonden aan het coronavirus COVID-19 wordt door 
de Regering erkend als een buitengewone gebeurtenis in de zin van artikel 10 van het decreet. Art. 
3. Volgens de door de Minister bepaalde nadere regels wordt een specifieke vergoeding toegekend aan de 
onderneming, overeenkomstig de in punt 22 van de tijdelijke kaderregeling bedoelde voorwaarden:1° 
 die vóór 1 januari 2021 in het Waalse Gewest eigenaar was van een vestigingseenheid als bedoeld in artikel 
I.2., 16°,  van Boek I van het Wetboek van economisch recht;2°  die een omzetverlies aantoont 
van ten minste 50% in het eerste kwartaal van 2021 ten opzichte van het eerste kwartaal van 2019;3° 
 waarvan de activiteit ressorteert onder de NACE BEL codes vermeld onder één van de sectoren of deelsectoren 
bedoeld in hiernavolgende afdelingen en subklassen:a) 49.320 van de NACE-BEL-code;b) 
74.109 van de NACE-BEL-code;c) 74.201 van de NACE-BEL-code;d) 74.209 van de NACE-BEL-code;e) 
77.293 van de NACE-BEL-code;f) 77.294 van de NACE-BEL-code;g) 77.296 van de NACE-BEL-code;h) 
77.392 van de NACE-BEL-code;i) 79.110 van de NACE-BEL-code; j) 79.120 van de NACE-BEL-code;k) 
79.901 van de NACE-BEL-code;l) 79.909 van de NACE-BEL-code;4°  die, met inbegrip 
van de in dit besluit bedoelde specifieke vergoeding, niet meer dan 1.800.000 EUR aan steun uit hoofde 
van punt 22 van de tijdelijke kaderregeling heeft ontvangen.De in het eerste lid bedoelde specifieke 
vergoeding kan slechts eenmaal per onderneming ingeschreven in de Kruispuntbank van Ondernemingen worden 
toegekend, overeenkomstig boek III, Titel 2, hoofdstuk 1, van het Wetboek van Economisch recht.De 
Minister kan sectoren of deelsectoren als bedoeld onder lid 1, 3°,  toevoegen in zoverre zij een verbod 
of beperking kregen opgelegd krachtens een federale of gewestelijke maatregel ter naleving van de social 
distancing daar zij nauwe individuele contacten inhouden of een te groot aantal personen samenbrengen.Uitgesloten 
van de financiële tegemoetkoming als bedoeld in lid 1 wordt de onderneming die een specifieke tegemoetkoming 
kreeg die toegekend is overeenkomstig het besluit van de Waalse Regering van 22 april 2021 betreffende 
de toekenning van een specifieke vergoeding aan zelfstandigen en ondernemingen die actief zijn in de 
BtoB-sector en onrechtstreeks getroffen worden door beslissingen tot sluiting.Art. 4. Het bedrag 
van de specifieke vergoeding, volgens de nadere regels bepaald door de Minister, stemt overeen met 30% 
van de omzet van de onderneming bereikt in het eerste kwartaal van 2019, en wordt als volgt beperkt: 
1°  tot minimaal 4.500 euro indien het omzetverlies, als bedoeld in artikel 3, eerste lid, 
2°,  tussen 50% en 75% bedraagt, en tot maximaal:a) 7.500 euro als het personeelsbestand 0 
bedraagt; b) 15.000 euro als het personeelsbestand hoger is dan 0 en lager is dan 10;c) 
30.000 euro als het personeelsbestand gelijk is aan of hoger is dan 10 en lager dan 50;d) 60.000 
euro als het personeelsbestand gelijk is aan of hoger is dan 50.2°  tot minimaal 5.625 euro 
indien het omzetverlies, als bedoeld in artikel 3, eerste lid, 2°,  hoger dan 75% is, en tot maximaal:a) 
9.375 euro als het personeelsbestand 0 bedraagt; b) 18.750 euro als het personeelsbestand hoger 
is dan 0 en lager is dan 10;c) 37.500 euro als het personeelsbestand gelijk is aan of hoger 
is dan 10 en lager dan 50;d) 75.000 euro als het personeelsbestand gelijk is aan of hoger is 
dan 50.In afwijking van artikel 3, lid 1, 2°,  en van lid 1, krijgt een onderneming, wanneer 
deze opgericht is tussen 1 januari 2019 en 31 december 2020, een forfaitaire financiële vergoeding van 
4.400 euro. Art. 5. Volgens de door de Minister vastgestelde nadere regels dient de onderneming 
via een formulier op het webplatform haar aanvraag om specifieke vergoeding in bij de Administratie.Bij 
het indienen van het dossier op het webplatform moet de onderneming ten minste de volgende informatie 
verstrekken:1°  haar nummer van de Kruispuntbank van Ondernemingen;2°  de NACE BEL 
code voor de activiteit waarvoor de onderneming de financiële tegemoetkoming aanvraagt;3°  
een verklaring op erewoord die op het webplatform ingevuld moet worden;4°  het rekeningnummer 
van de onderneming.De onderneming verklaart met name via de in het tweede lid, 3°,  bedoelde 
verklaring op erewoord dat zij de plafonds zoals bepaald bij de tijdelijke kaderregeling en als bedoeld 
in artikel 3, lid 1, 4°,  niet overschrijdt en dat zij valt onder een activiteit vermeld in één van de 
NACE BEL codes bedoeld in artikel 3, lid 1, 3°. Het bedrag van de financiële tegemoetkoming 
wordt door de Administratie overeenkomstig artikel 4 berekend op grond van de gegevens die haar zijn 
medegedeeld via de authentieke bronnen of door de onderneming in het geval dat deze onder een bijzonder 
stelsel van de belasting op de toegevoegde waarde valt.De Administratie kan eveneens gebruik 
maken van de databanken die authentieke bronnen vormen om alle gegevens te verkrijgen die nodig zijn 
voor het onderzoek van het dossier.Art. 6. De beslissing over de ontvankelijkheid, de betaling, 
de controle en invordering van de specifieke vergoedingen wordt genomen door elk personeelslid van niveau 
A zoals omschreven in het besluit van de Waalse Regering van 18 december 2003 houdende de Waalse Ambtenarencode, 
aangewezen door de directeur-generaal van de Administratie.Art. 7.  Het in artikel 6 bedoelde 
personeelslid van niveau A analyseert de aanvraag om specifieke tegemoetkoming en, indien de aanvraag 
niet ontvankelijk is, schorst hij de aanvraag om specifieke tegemoetkoming en brengt hij de onderneming 
op de hoogte, die haar aanvraag kan aanvullen en indienen voor een nieuw onderzoek naar ontvankelijkheid.Als 
het dossier niet aangevuld wordt en onderworpen wordt aan een nieuw onderzoek naar ontvankelijkheid binnen 
een termijn van één maand te rekenen van de datum van schorsing, wordt de aanvraag om specifieke vergoeding 
vernietigd.Indien de aanvraag aan de gestelde voorwaarden voldoet, wordt de onderneming elektronisch 
in kennis gesteld dat de financiële tegemoetkoming wordt toegekend.Art. 8.  De Administratie 
publiceert de relevante informatie, vermeld in bijlage III en in overeenstemming met artikel 9 van Verordening 
(EU) nr. 651/2014, over elke specifieke vergoeding van meer dan 100 000 euro die op grond van dit besluit 
wordt toegekend, binnen twaalf maanden na de datum van toekenning via het IT-instrument van de Europese 
Commissie.De Administratie bewaart alle gegevens die nodig zijn om vast te stellen of aan de 
gestelde voorwaarden is voldaan, gedurende een periode van tien jaar na de toekenning van de specifieke 
vergoeding. De Administratie geeft deze informatie door aan de Europese Commissie als deze daarom verzoekt.Art. 
9.  Dit besluit treedt in werking de dag waarop het in het Belgisch Staatsblad bekendgemaakt wordt.Art. 
10.  De Minister van Economie is belast met de uitvoering van dit besluit.Namen, 22 april 2021.Voor 
de Regering:De Minister-President,E. DI RUPODe Minister van Economie, Buitenlandse 
Handel, Onderzoek, Innovatie, Digitale Technologieën, Ruimtelijke Ordening, Landbouw, het "IFAPME", en 
de Vaardigheidscentra,W. BORSUS