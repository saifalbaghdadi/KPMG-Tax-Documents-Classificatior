Publicatie : 2020-04-21Numac : 2020020846
VLAAMSE OVERHEID
 17 APRIL 2020. - Decreet tot tijdelijke afwijking van de Vlaamse Codex Fiscaliteit als gevolg van de coronacrisis (1) 
Het VLAAMS PARLEMENT heeft aangenomen en Wij, REGERING, bekrachtigen hetgeen 
volgt:DECREET tot tijdelijke afwijking van de Vlaamse Codex Fiscaliteit als gevolg van de coronacrisisHOOFDSTUK 
1. - Algemene bepalingArtikel 1. Dit decreet regelt een gewestaangelegenheid.HOOFDSTUK 
2. - Tijdelijke wijziging van de Vlaamse Codex Fiscaliteit van 13 december 2013Art. 2. Voor 
de toepassing van artikel 2.7.3.3.2, eerste lid, 3°,  van de Vlaamse Codex Fiscaliteit van 13 december 
2013 kunnen aangevers van een overlijden, naast de data, vermeld in artikel 2.7.3.3.2, tweede lid, van 
hetzelfde decreet, kiezen uit de beurswaarde op de datum van drie maanden na het overlijden, voor zover 
dat overlijden is vastgesteld:1°  van 13 november 2019 tot en met 30 september 2020, als het 
overlijden heeft plaatsgehad in het Rijk;2°  van 13 oktober 2019 tot en met 30 september 2020, 
als het overlijden heeft plaatsgehad in een land dat tot de Europese Economische Ruimte behoort;3° 
 van 13 september 2019 tot en met 30 september 2020, als het overlijden heeft plaatsgehad buiten de Europese 
Economische Ruimte.Als de aangiftetermijn van een overlijden als vermeld in het eerste lid 
overeenkomstig artikel 3.3.1.0.5, § 2, van hetzelfde decreet verstreken is voor de datum waarop 
dit decreet in het Belgisch Staatsblad wordt bekendgemaakt, kan de aangever binnen de termijn, vermeld 
in artikel 3.3.1.0.5, §  2, van hetzelfde decreet, te rekenen vanaf het verstrijken van de aangiftetermijn, 
een nieuwe aangifte indienen waarin hij zijn keuze aanpast.Art. 3.  § 1. De termijnen, 
vermeld in artikel 3.1.0.0.4, §  2, eerste lid, van hetzelfde decreet, worden, uitsluitend voor 
de opcentiemen op de onroerende voorheffing voor het aanslagjaar 2020, als volgt verlengd:1° 
 de termijn van 31 januari wordt verlengd tot en met 20 mei 2020; 2°  de termijn van 1 maart 
wordt verlengd tot en met 31 mei 2020.De provincieraad, respectievelijk de agglomeratieraad 
of de gemeenteraad, deelt de opcentiemen binnen de verlengde termijn, vermeld in het eerste lid, 2°, 
 mee met een elektronische zending.Onder de elektronische zending, vermeld in het tweede lid, 
wordt verstaan: de beveiligde zending via het digitaal loket op de website van het Agentschap Binnenlands 
Bestuur, vermeld in artikel 1, 2°,  a), van het besluit van de Vlaamse Regering van 20 april 2018 tot 
vaststelling van de wijze van communicatie tussen het lokaal bestuur, de indiener van de klacht en de 
toezichthoudende overheid in het kader van het bestuurlijk toezicht op het lokaal bestuur en vermeld 
in artikel 1, 2°,  a), van het besluit van de Vlaamse Regering van 7 september 2018 tot vaststelling 
van de wijze van communicatie tussen de provincieoverheid, de indiener van de klacht en de toezichthoudende 
overheid in het kader van het bestuurlijk toezicht op de provincieoverheid. § 2. De 
termijn van 15 mei, vermeld in artikel 3.1.0.0.4, § 5, 2°,  van hetzelfde decreet, wordt, uitsluitend 
voor het aanslagjaar 2020, verlengd tot en met 31 mei 2020.In afwijking van artikel 3.1.0.0.4, 
§ 5, 2°,  van hetzelfde decreet, is het voldoende dat de gemeente, respectievelijk de agglomeratie 
of de provincie, het geraamde bedrag aan jaarontvangsten van de opcentiemen op de onroerende voor- heffing 
aan de bevoegde entiteit van de Vlaamse administratie meedeelt.Art. 4. De termijn van twee 
maanden, vermeld in artikel 3.4.2.0.1 van hetzelfde decreet, wordt voor aanslagbiljetten die overeenkomstig 
artikel 3.3.5.0.1 van hetzelfde decreet verzonden worden vanaf 20 maart 2020 tot en met 30 september 
2020, verlengd tot zes maanden vanaf de verzendingsdatum, vermeld op het aanslagbiljet, als cumulatief 
voldaan is aan de volgende voorwaarden:1°  de termijn heeft betrekking op de betaling van de 
belasting, vermeld in titel 2, hoofdstuk 2 en hoofdstuk 3, van hetzelfde decreet;2°  de belastingplichtige 
is een rechtspersoon.HOOFDSTUK 3. - SlotbepalingArt. 5. Dit decreet treedt in werking 
op de dag van de bekendmaking ervan in het Belgisch Staatsblad.Kondigen dit decreet af, bevelen 
dat het in het Belgisch Staatsblad zal worden bekendgemaakt.Brussel, 17 april 2020.De 
minister-president van de Vlaamse Regering,J. JAMBONDe Vlaamse minister van Binnenlands 
Bestuur, Bestuurszaken, Inburgering en Gelijke Kansen,B. SOMERSDe Vlaamse minister 
van Financiën en Begroting, Wonen en Onroerend Erfgoed,M. DIEPENDAELE_______Nota(1) 
Zitting 2019-2020Documenten:- Voorstel van decreet : 262 - Nr. 1.- Tekst 
aangenomen door de plenaire vergadering : 262 - Nr. 2.Handelingen - Bespreking en aanneming: 
Vergadering van 15 april 2020.