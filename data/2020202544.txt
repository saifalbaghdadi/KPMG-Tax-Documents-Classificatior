Publicatie : 2020-06-11Numac : 2020202544
FEDERALE OVERHEIDSDIENST SOCIALE ZEKERHEID  
 4 JUNI 2020. - Koninklijk besluit nr. 22 tot oprichting van een Schadeloosstellingfonds voor de vrijwilligers COVID-19-slachtoffers 
VERSLAG AAN DE KONINGSire,Het besluit waarvan ik 
de eer heb aan uwe Majesteit ter ondertekening voor te leggen, heeft als doel, op basis van de wet van 
27 maart 2020 dat machtiging verleent aan de Koning om maatregelen te nemen in de strijd tegen de verspreiding 
van het coronavirus Covid-19 (II), dringende maatregelen te nemen betreffende het aanzienlijk gezondheidsrisico 
voor de vrijwilligers van de verschillende verenigingen die op het veld werkzaam zijn en voor wie de 
COVID-19-besmetting momenteel niet kan worden gedekt in geval van overlijden als gevolg van een dergelijke 
besmetting in het kader van hun vrijwilligersactiviteiten.De COVID-19-pandemie vormt een groot 
gezondheidsrisico voor vrijwilligers van de verschillende verenigingen die op het veld werkzaam zijn 
en waarvoor een besmetting door de COVID-19 in geval van overlijden als gevolg van een dergelijke besmetting 
in de loop van hun vrijwilligersactiviteiten momenteel niet gedekt kan zijn. De weinige verzekeringen 
die door sommige organisaties worden afgesloten, dekken meestal alleen lichamelijk schade als gevolg 
van een ongeval en niet van ziekte.Het is van essentieel belang dat er zowel maatregelen worden 
genomen om de goede werking van vrijwilligersorganisaties te waarborgen, die met name optreden om de 
bescherming van de bevolking te garanderen, als maatregelen ter ondersteuning van de vrijwillige inzet 
van deze personen ten behoeve van de bevolking als geheel. Sommige organisaties (Rode Kruis, voedselbanken, 
ziekenhuizen, enz.) zijn inderdaad veelgevraagd en hebben ook hun vrijwilligers die zich in risicogroepen 
bevinden, moeten afwijzen. Omdat veel vrijwilligers oudere mensen zijn (gepensioneerden), zijn er oproepen 
gedaan voor nieuwe mensen om zich als vrijwilliger aan te bieden om deze tekorten aan te vullen. Er zijn 
zelfs oproepen gedaan door officiële instanties zoals de POD Maatschappelijke Integratie.De 
gekozen optie, die bestaat uit het opzetten van een systeem sui generis, is gebaseerd op de volgende 
principes: a) Het overlijden van de vrijwilliger wordt vergoed ten behoeve van een beperkt 
aantal rechthebbende ten laste.De gezondheidszorg wordt gedekt door de verplichte ziekteverzekering.Indien 
de door COVID-19 besmette vrijwilliger ziek is zonder te overlijden, professioneel actief is en niet 
in staat is om te werken, zal het inkomensverlies gedekt worden door het gewaarborgd loon of de sociale 
zekerheid als gevolg van zijn of haar onderwerping als werknemer, ambtenaar, zelfstandige,... (arbeidsongeschiktheid,...).b) 
De vergoeding heeft een forfaitair karakter door de betaling van een eenmalige som, waarvan het bedrag 
afhankelijk is van de verhouding tussen de overleden vrijwilliger en de rechthebbende.De bedragen 
zijn vastgesteld op hetzelfde niveau als voor slachtoffers van asbestose die zijn overleden: voor de 
partner (18.651 euro), de ex-partner die onderhoudsgeld ontvangt (9.325,50 euro) en kinderen die nog 
steeds kinderbijslag ontvangen (15.542,50 euro).De activiteit van de vrijwilligers in de zin 
van het project is niet van die aard om een hoofdzakelijke bron van inkomsten te vormen en er is dus 
geen sprake van het vervangen van een verloren loon. Er worden geen bijdragen betaald of verzekeringspremies 
geïnd. Als de overleden vrijwilliger de bron van inkomsten was voor zijn of haar rechthebbenden ten laste, 
kunnen deze laatste bovendien een beroep doen op maatregelen zoals een overlevingspensioen, een overgangsuitkering, 
enz.c) Een maximum tegemoetkoming voor de begrafeniskosten is ook vastgesteld voor degene die 
deze kosten heeft betaald (1.020 euro).d) De schadeloosstellingsregeling geldt voor een beperkte 
periode en is daarom alleen van toepassing op overlijdens die plaatsvinden in een periode tussen 10 maart 
2020 en 1 juli 2020 en op de overlijdens die zich voordoen na deze periode, indien het bewijs van besmetting 
van de vrijwilliger door COVID-19 vóór het einde van deze periode is geleverd. Er wordt bepaald dat de 
Koning deze periode kan verlengen in het licht van de ontwikkeling van de gezondheidstoestand, maar dat 
deze periode niet langer mag zijn dan de periode van de bijzondere machten.e) De uitvoering 
van het mechanisme wordt verzekerd door de oprichting binnen Fedris van een "Schadeloosstellingfonds 
voor de vrijwilligers COVID-19-slachtoffers".Het fonds is weliswaar organisch geïntegreerd 
binnen Fedris, maar het is niet geïntegreerd in de sociale zekerheid of het globaal beheer. Zonder de 
tegenhanger te zijn, kan men vergelijkingen zien met het Asbestfonds, dat omgevingsslachtoffers van asbest 
kan vergoeden en dat ook door Fedris wordt beheerd.f) Het COVID-19 Vrijwilligersfonds wordt 
gefinancierd door een dotatie van de Federale Staat ingeschreven op de begroting van de FOD Sociale Zekerheid.g) 
In het toepassingsgebied wordt gedefinieerd wat onder vrijwilliger wordt verstaan.Dit zijn 
allen vrijwilligers in de zin van artikel 3, 2°, van de wet van 3 juli 2005 betreffende de rechten van 
vrijwilligers.Hieronder vallen ook de verenigingswerkers (in de zin van artikel 2 van de wet 
van 18 juli 2018 betreffende de economische relance en de versterking van de sociale cohesie). Het toepassingsgebied 
voor de verenigingswerkers is beperkt tot degenen die een van de in artikel 3, eerste lid, 8., 16. en 
17. bedoelde activiteiten uitvoeren (8. Begeleider in de opvang voor, tijdens en/of na de schooluren 
georganiseerd op de school of tijdens schoolvakanties evenals bij het transport van en naar de school; 
16. Met naleving van de regelgeving betreffende kwaliteitsvereisten voor het beroepshalve uitoefenen 
van die activiteiten: ondersteuning bieden in woonzorgcentra evenals in voorzieningen voor personen met 
een handicap aanvullend op de activiteiten van het vaste personeel waaronder, en niet limitatief, mensen 
gezelschap houden, meehelpen bij activiteiten en uitstappen; 17. Opvang van baby's en peuters en buitenschoolse 
opvang van schoolgaande kinderen volgens de voorwaarden en kwaliteitscriteria die iedere Gemeenschap 
bepaalt).Ten slotte worden de studenten in de zin van artikel 17bis van het koninklijk besluit 
van 28 november 1969 tot uitvoering van de wet van 27 juni 1969 tot herziening van de besluitwet van 
28 december 1944 betreffende de maatschappelijke zekerheid der arbeiders, eveneens opgenomen, die krachtens 
voormeld artikel 17bis onttrokken worden van de toepassing van de wet van 27 juni 1969 tot herziening 
van de besluitwet van 28 december 1944 betreffende de maatschappelijke zekerheid der arbeiders.Het 
is belangrijk op te merken dat dit zeer brede toepassingsgebied niet veel situaties zou moeten opleveren, 
omdat zeer veel activiteitensectoren waar vrijwilligers meestal werken, te maken hebben met de veiligheidsmaatregelen 
en er op dit moment geen activiteit meer wordt uitgevoerd. Aan de andere kant is het in vitale sectoren 
zoals de gezondheidszorg, die volledig functioneren, van cruciaal belang om ongelukkige gevallen tegen 
te komen die zich kunnen voordoen.De Raad van State in zijn advies nr. 67.319/1 gegeven op 
6 mei 2020, formuleert in punt 5 over artikel 6 de bemerking over het feit dat het toepassingsgebied 
ook wordt uitgebreid tot studenten.Gelet op het onbepaalde karakter van de activiteiten van 
de studenten en de geldigheid van de geplande maatregelen voor een periode tot en met 30 juni 2020 (dit 
wil zeggen in een periode waarvan nu nog niet geweten is welke veiligheidsmaatregelen zullen gelden en 
welke activiteiten al dan niet toegelaten zullen zijn), heeft de Raad van State de indruk dat de in artikel 
6, 3°, voorziene gelijkstelling te ruim is en niet in overeenstemming is met bedoeling van de stellers.Het 
is duidelijk de bedoeling van de stellers van het ontwerp om de voortzetting van de activiteiten in bedrijven 
in cruciale sectoren en essentiële diensten te ondersteunen. Zij werden en worden echter nog steeds geconfronteerd 
met ernstige problemen als gevolg van het hoge absenteïsme van hun personeel. Net zoals vrijwilligers 
een onmisbare hulp zijn in de zorg, zijn studenten een onmisbare hulp in commerciële sectoren die, ondanks 
de lockdown, hun activiteiten moesten voortzetten. De voedingssector kon dus een beroep doen op deze 
waardevolle versterkingen om de bevolking in staat te stellen in deze periode van intense crisis zonder 
al te veel problemen in haar bevoorrading te voorzien.Het is daarom legitiem om ervoor te zorgen 
dat alle ongelukkige situaties die zich zouden kunnen voordoen en die de rechten van eventuele rechthebbenden 
van deze studenten zouden aantasten, ook in aanmerking worden genomen voor een tegemoetkoming door het 
Fonds.Hoewel wat we thans weten over de risico's die inherent zijn aan een COVID-19-besmetting 
lijkt aan te geven dat het profiel van de studenten een lager risico op ernst inhoudt, toont het optreden 
van een aantal dramatische gevallen toch aan dat het risico niet eenvoudigweg kon worden genegeerd.Overeenkomstig 
de aanbeveling van de Raad van State hebben de auteurs de situatie op dit punt echter opnieuw onderzocht. 
Zij concluderen dat het, om volledig in overeenstemming te zijn met de geest van de maatregel - die erin 
bestaat bepalingen vast te stellen ten gunste van personen die in deze periode van coronavirus-gerelateerde 
crisis activiteiten blijven uitoefenen waarvan de bevolking profiteert terwijl zij niet onder de regeling 
inzake beroepsziekten vallen - derhalve ook passend is om de vrijwillige ambulanciers als bedoeld in 
artikel 17quater van voornoemde koninklijk besluit van 28 november 1969 in het toepassingsgebied van 
het ontwerp op te nemen. Dit geldt echter niet voor vrijwillige ambulanciers die vrijwillige leden van 
het operationeel personeel van de hulpverleningszones zijn en als zodanig vallen onder het toepassingsgebied 
van de wet van 3 juli 1967 betreffende de preventie van of de schadevergoeding voor arbeidsongevallen,voor 
ongevallen op de weg naar en van het werk en voor beroepsziekten in de overheidssector.Wat 
betreft de vrijwilligers van de civiele bescherming waarnaar ook wordt verwezen in artikel 17quater van 
voormeld koninklijk besluit van 28 november 1969, hoeft niet te worden voorzien in hun opname in het 
toepassingsgebied van het ontwerpbesluit, aangezien zij reeds genieten van een vergelijkbare maatregel 
op grond van artikel 87 van het koninklijk besluit van 29 juni 2018 tot bepaling van het administratief 
statuut van het operationeel personeel van de Civiele Bescherming.h) Bij het verzoek tot tussenkomst 
dat bij Fedris wordt ingediend, moeten de bewijzen toegevoegd worden dat enerzijds het overlijden van 
de vrijwilliger het gevolg is van een besmetting door COVID-19 en anderzijds dat de vrijwilliger, buiten 
zijn of haar huis, een activiteit als vrijwilliger heeft uitgevoerd tijdens de periode van 1 maart 2020 
tot het einde van de beperkte periode van toepassing van de bepalingen van het besluit. Vrijwilligers 
die gedurende de beperkte periode van toepassing van de maatregel geen enkele activiteit als vrijwilliger 
uitoefenen, komen niet in aanmerking een tussenkomst van het Fonds.Fedris kan de organisatie 
en/of de aanvrager ook verzoeken om gedocumenteerd te worden over de sector waarin de vrijwilliger actief 
was en over de voorwaarden waaronder de vrijwilliger de activiteit heeft uitgevoerd waarbij hij blootgesteld 
werd aan het risico van besmetting. Op deze manier kan Fedris onderzoeken in hoeverre de vrijwilliger 
bij het uitvoeren van zijn of haar activiteit werd blootgesteld aan een groter risico op besmetting door 
COVID-19 dan wanneer hij of zij zich strikt had gehouden aan de hem of haar opgelegde veiligheidsmaatregelen.Het 
onderzoek van het dossier en de elementen ter ondersteuning van de aanvraag zal Fedris in staat stellen 
na te gaan of er voldoende aanwijzingen zijn voor blootstelling aan het coronavirus COVID-19 in het kader 
van de activiteit die door de vrijwilliger werd uitgevoerd tijdens de periode die is vastgesteld voor 
het in aanmerking nemen van de besmetting. Op basis van al deze elementen zal het COVID-19 Vrijwilligersfonds 
een gemotiveerde beslissing nemen.De aanpak van Fedris voor de behandeling van aanvragen bij 
het COVID-19 Vrijwilligersfonds zal gebaseerd zijn op de ervaring die is opgedaan bij de beoordeling 
van aanvragen in het kader van de beroepsziekten waarvoor erkenning mogelijk is als de ziekte in verband 
kan worden gebracht met een gedocumenteerd beroepscontact in verband met COVID-19. Onder gelijke feitelijke 
omstandigheden zal de situatie van de vrijwilliger, in het kader van het onderzoek van het dossier, niet 
beter of slechter beoordeeld worden dan die van een werknemer in loondienst.Dit sui generis-regime 
wordt volledig ingericht door het project dat aan u wordt voorgelegd en dat alle nodige bepalingen nauwkeurig 
omschrijft volgens de volgende structuur: Hoofdstuk 1. - Oprichting en opdracht van het Schadeloosstellingfonds 
voor de vrijwilligers COVID-19-slachtoffers.Hoofdstuk 2. - Financiering.Hoofdstuk 
3. - Toepassingsgebied.Hoofdstuk 4. - De tegemoetkoming van het Vrijwilligers COVID-19-fonds.Hoofdstuk 
5. - Procedure.Afdeling 1. - De indiening van de aanvragen.Afdeling 2. - Het onderzoek 
van de aanvragen.Afdeling 3. - De betaling.Afdeling 4. - Voorwaarden voor de vergoeding 
voor begrafeniskosten.Hoofdstuk 6. - Geschillen en verjaring.Hoofdstuk 7. - Diverse 
bepalingen.Hoofdstuk 8. - Slotbepalingen.Het besluit werd aangepast aan de bemerkingen 
geformuleerd door de Raad van State in zijn advies nr. 67.319/1 gegeven op 6 mei 2020, behalve wat betreft 
punt 8 over artikel 30, tweede lid.De bemerking in punt 8 over artikel 30, tweede lid, betreft 
het feit dat het ontwerp de toepassing van de maatregelen in de tijd beperkt tot overlijdens die zich 
voordoen in de periode van 11 maart 2020 tot en met 30 juni 2020. De Koning kan, bij een in Ministerraad 
overlegd koninklijk besluit, deze termijn verlengen zonder dat deze langer mag duren dan de periode waarin 
hij de hem door de wet van 27 maart 2020 die machtiging verleent aan de Koning om maatregelen te nemen 
in de strijd tegen de verspreiding van het coronavirus Covid-19 (II) verleende machtiging mag uitoefenen.De 
Raad van State is van oordeel dat de koppeling tussen de toepassingsperiode van het ontwerpbesluit en 
de geldigheid van de aan de Koning toegekende bijzondere machten niet pertinent lijkt te zijn, aangezien 
de bevoegdheidsverdeling tussen de wetgevende en de uitvoerende macht maar weinig te maken heeft met 
de mate waarin vrijwilligers zich in het kader van de crisissituatie blootstellen aan het risico op besmetting 
met het coronavirus. De Raad van State wijst evenwel ook erop dat hij niet over de vereiste feitelijke 
gegevens beschikt om de datum van 1 juli 2020 met betrekking tot het einde van de geldigheid van het 
ontwerpbesluit te beoordelen.Het ontwerp voert een tijdelijk sui generis-schadeloosstellingsregime 
in op een moment dat we zeer weinig feitelijke elementen hebben om ons een mening te vormen over de duur 
van de crisis die we doormaken en, in het bijzonder, over de ontwikkelingen die we in de komende weken 
zullen moeten doormaken. Aangezien het gaat om maatregelen die gewoonlijk niet onder de bevoegdheid van 
de Koning vallen, leek het de stellers van het ontwerp verstandig om de toepassing ervan te beperken 
tot de enige periode die nu met zekerheid gekend is, namelijk de periode van de bijzondere machten.Als 
deze zouden worden verlengd, en de gezondheidssituatie dat vereist, dan zou het voor de Koning mogelijk 
zijn om deze eerste periode te verlengen. Zo niet, dan is het aan de wetgever om, indien hij dat nodig 
acht, de nodige maatregelen te nemen voor een eventuele verlenging.Het verband dat wordt gelegd 
met de duur van de bijzondere machten is een indicator voor de ernst van de gezondheidscrisis waarmee 
we te maken hebben en de noodzaak om bepaalde bijzondere maatregelen toe te passen. De stellers zijn 
van mening dat de huidige onbekende factoren wat betreft de tijd die nodig is om de maatregelen toe te 
passen, dus wordt opgevangen door de ingestelde grendel.Wij hebben de eer te zijn,Sire,Van 
Uwe Majesteit,de zeer eerbiedige en zeer getrouwe dienaars, De Minister van Justitie,K. 
GEENSDe Minister van Sociale Zaken,M. DE BLOCKRAAD VAN 
STATEafdeling WetgevingAdvies 67.319/1 van 6 mei 2020 over een ontwerp van koninklijk 
besluit 'nr. 22 tot oprichting van een Schadeloosstellingfonds voor de vrijwilligers COVID 19 slachtoffers'Op 
28 april 2020 is de Raad van State, afdeling Wetgeving, door de Minister van Sociale Zaken verzocht binnen 
een termijn van vijf werkdagen een advies te verstrekken over een ontwerp van koninklijk besluit 'nr. 
22 tot oprichting van een Schadeloosstellingfonds voor de vrijwilligers COVID-19-slachtoffers'.Het 
ontwerp is door de eerste kamer onderzocht op 5 mei 2020. De kamer was samengesteld uit Marnix VAN DAMME, 
kamervoorzitter, Wilfried VAN VAERENBERGH en Wouter PAS, staatsraden, en Wim GEURTS, griffier.Het 
verslag is uitgebracht door Jonas RIEMSLAGH, auditeur.De overeenstemming tussen de Franse en 
de Nederlandse tekst van het advies is nagezien onder toezicht van Wouter PAS, staatsraad.Het 
advies, waarvan de tekst hierna volgt, is gegeven op 6 mei 2020.1. Met toepassing van artikel 
4, eerste lid, van de wet van 27 maart 2020 'die machtiging verleent aan de Koning om maatregelen te 
nemen in de strijd tegen de verspreiding van het coronavirus COVID-19 (I)', waarin verwezen wordt naar 
artikel 84, § 1, eerste lid, 3°, van de wetten op de Raad van State, gecoördineerd op 12 januari 
1973, heeft de afdeling Wetgeving zich moeten beperken tot het onderzoek van de bevoegdheid van de steller 
van de handeling, van de rechtsgrond, alsmede van de vraag of aan de te vervullen vormvereisten is voldaan.STREKKING 
EN RECHTSGROND VAN HET ONTWERP2. Het om advies voorgelegde ontwerp van koninklijk besluit strekt 
ertoe een regeling tot stand te brengen waarbij bepaalde rechthebbenden een tegemoetkoming ontvangen 
in het geval van het overlijden van vrijwilligers als gevolg van een besmetting door COVID-19 in het 
kader van hun vrijwilligersactiviteit. Daartoe wordt een "schadeloosstellingsfonds voor de vrijwilligers 
COVID-19 slachtoffers" opgericht, kortweg het "COVID-19 Vrijwilligersfonds". De toepassing van de ontworpen 
regeling is in de tijd beperkt.3. Rechtsgrond voor het ontwerp kan worden gevonden in artikel 
5, § 1, 3° en 5°, van de wet van 27 maart 2020 'die machtiging verleent aan de Koning om maatregelen 
te nemen in de strijd tegen de verspreiding van het coronavirus COVID-19 (II)'.Artikel 5, § 
1, 7° en artikel 6, tweede lid, van de wet van 27 maart 2020 vormen als dusdanig geen rechtsgrond voor 
het ontwerp, en de verwijzing ernaar in het eerste lid van de aanhef moet dus worden weggelaten.ONDERZOEK 
VAN DE TEKSTAlgemene opmerking: bevoegdheid4. In het bij het ontwerp gevoegde Verslag 
aan de Koning wordt gesteld dat het op te richten COVID-19 Vrijwilligersfonds "weliswaar organisch geïntegreerd 
[is] binnen Fedris, maar het [...] niet geïntegreerd [is] in de sociale zekerheid of het globaal beheer". 
In dit verband verduidelijkte de gemachtigde: "La précision relative au fait que le Fonds n'est 
pas intégré dans la sécurité sociale et la gestion globale vise à éviter tout amalgame en ce qui concerne 
la gestion (paritaire), le financement et la gestion des flux financiers. Le Fonds et son mécanisme d'indemnisation 
ne font pas partie des branches des régimes de sécurité sociale comme c'est également le cas, par exemple, 
pour l'indemnisation mise en place dans le cadre du Fonds amiante".De ontworpen regeling valt 
als dusdanig niet onder de bevoegdheid van de federale overheid inzake sociale zekerheid (in de zin van 
artikel 6, § 1, VI, vijfde lid, 12°, van de bijzondere wet van 8 augustus 1980 'tot hervorming 
der instellingen').De ontworpen maatregelen stellen een recht op geldelijke tegemoetkoming 
in onder de vorm van een kapitaal en van een vergoeding in begrafeniskosten, ten voordele van de rechthebbenden 
van een vrijwilliger die overleden is aan COVID-19. De ontworpen regeling, die beschouwd kan worden als 
het toekennen van "gratificaties" in de zin van artikel 179 van de Grondwet, kent daarbij een voordeel 
toe aan bepaalde personen, niet omwille van de nood waarin ze verkeren,[1] maar als 
"ondersteuning van de vrijwillige inzet van [de vrijwilligers] ten behoeve van de bevolking als geheel".[2]De 
toekenning van een tegemoetkoming aan de rechthebbenden van een vrijwilliger in geval van overlijden 
van de vrijwilliger en in de begrafeniskosten, behoort aldus tot de residuaire bevoegdheid van de federale 
overheid.Artikel 65. Krachtens artikel 6, 3°, van het ontwerp worden ook als "vrijwilliger" 
in de zin van het ontwerpbesluit beschouwd de studenten die studentenarbeid verrichten, en die, gelet 
op de voorwaarden van artikel 17bis van het koninklijk besluit van 28 november 1969[3] 
(zoals onder meer het maximum aantal arbeidsuren) niet vallen onder de toepassing van de wet van 27 juni 
1969.[4]Aldus worden activiteiten onder de toepassing van het ontwerpbesluit 
gebracht die heel wat ruimer zijn dan het onbezoldigde vrijwilligerswerk bedoeld in artikel 6, 1°, van 
het ontwerp, of dan de specifieke activiteiten bedoeld in artikel 6, 2°, van het ontwerp.Weliswaar 
blijkt uit het verslag aan de Koning dat de stellers van het ontwerp menen dat het "zeer brede toepassingsgebied 
niet veel situaties zou moeten opleveren, omdat zeer veel activiteitensectoren waar vrijwilligers meestal 
werken, te maken hebben met de veiligheidsmaatregelen en er op dit moment geen activiteit meer wordt 
uitgevoerd".Gelet op het onbepaald karakter van de activiteiten van studentenarbeid, en gelet 
op de geldigheid van de ontworpen maatregelen voor een periode tot 1 juli 2020 (d.w.z. in een periode 
waarvan nu nog niet geweten is welke veiligheidsmaatregelen zullen gelden en welke activiteiten al dan 
niet toegelaten zullen zijn), lijkt de ruime regeling van artikel 6, 3°, van het ontwerp niet volledig 
te stroken met de bedoeling van de stellers. Het verdient aanbeveling dat de stellers het ontwerp op 
dit punt aan een nieuw onderzoek onderwerpen.Artikel 266. In de Nederlandse tekst 
moet "579/6°" vervangen worden door "579, 6°".Artikel 307. Artikel 30, eerste lid, 
van het ontwerp bepaalt dat het te nemen besluit uitwerking heeft met ingang van 11 maart 2020.Het 
verlenen van terugwerkende kracht aan het te nemen besluit is strikt gezien niet nodig. Zij is alleszins 
niet vereist om in een tegemoetkoming te kunnen voorzien voor (de rechthebbenden van) een vrijwilliger 
die voor de datum van bekendmaking van het besluit COVID-19 heeft opgelopen of er aan overleden is.8.1. 
Artikel 30, tweede lid, van het ontwerp beperkt de toepassing van de ontworpen maatregel in de tijd tot 
"sterfgevallen die zich voordoen in de periode tussen 10 maart 2020 en 1 juli 2020". De Koning kan evenwel, 
bij een in Ministerraad overlegd besluit, "deze termijn verlengen zonder dat deze langer mag duren dan 
de periode waarin hij de hem door de wet van 27 maart 2020 [...] verleende machtigingen mag uitoefenen".Omtrent 
de einddatum van 1 juli 2020 verklaarde de gemachtigde het volgende: "Cette date a été fixée 
lors de l'élaboration initiale du projet tenant compte des informations qui étaient disponibles à ce 
moment quant à la possible évolution et durée de l'épidémie et du confinement. Force est de constater 
qu'aujourd'hui, il n'y a guère encore de certitudes à cet égard.L'objectif de la mesure est 
d'encourager la poursuite de l'engagement des volontaires sur le terrain où leur intervention est importante 
alors que les premières signes semblent indiquer une réduction des volontaires disponibles. En prenant 
cette mesure, l'intention est aussi de montrer que le risque pris par les volontaires est apprécié, que 
le secteur est soutenu et que l'Etat s'engage en ne restant pas statique face à certaines situations 
extrêmes qui pourraient se présenter.D'autres dates de fin de période auraient pu être mentionnées 
mais aucune n'offre la garantie de coller au mieux aux réalités qui seront celles du moment choisi pour 
la fin de la période."De beperking van de verlengingsmogelijkheid tot de periode waarin de 
bij wet van 27 maart 2020 toegekende bijzondere machten verstrijken, werd door de gemachtigde als volgt 
toegelicht: "C'est pour cette raison également qu'une possibilité de prolongation par un AR 
délibéré en Conseil des ministres a été prévue. Sa mise en oeuvre éventuelle sera conditionnée par la 
durée des pouvoirs spéciaux."8.2. Het staat de regelgever in beginsel vrij om het toepassingsgebied 
van een regeling in de tijd te beperken, te meer wanneer deze is ingegeven door een crisissituatie.Het 
grondwettelijk beginsel van gelijkheid en niet-discriminatie vereist in dat geval evenwel dat het gecreëerde 
onderscheid, tussen gevallen die wel en niet onder het toepassingsgebied vallen, op een objectief criterium 
berust en redelijk verantwoord is. Het bestaan van een dergelijke verantwoording moet worden beoordeeld 
rekening houdend met het doel en de gevolgen van de betwiste maatregel en met de aard van de ter zake 
geldende beginselen; het beginsel van gelijkheid en niet-discriminatie is geschonden wanneer vaststaat 
dat er geen redelijk verband van evenredigheid bestaat tussen de aangewende middelen en het beoogde doel.De 
Raad van State, afdeling Wetgeving, beschikt in het kader van onderhavige adviesaanvraag niet over de 
vereiste feitelijke gegevens om de datum van 1 juli 2020 in dit opzicht te beoordelen. Wel kan alvast 
worden opgemerkt dat erover gewaakt zal moeten worden dat die datum ook in het licht van de verdere evolutie 
van de crisissituatie aan de zo-even geschetste beginselen beantwoordt.De koppeling van de 
duurtijd van de ontworpen regeling met de geldigheid van de aan de Koning toegekende bijzondere machten, 
lijkt echter hoe dan ook niet pertinent te zijn, aangezien een oordeel over de bevoegdheidsverdeling 
tussen de wetgevende en de uitvoerende macht op zichzelf maar weinig te maken heeft met de mate waarin 
vrijwilligers zich in het kader van de crisissituatie blootstellen aan het risico op besmetting met het 
coronavirus.[5]9. Artikel 30, derde lid, van het ontwerp bepaalt dat het te 
nemen besluit ook "van toepassing [is] op overlijdens die zich voordoen na de in het tweede lid bedoelde 
periode, indien het bewijs van besmetting van de vrijwilliger door COVID-19 vóór het einde van de in 
het tweede lid bedoelde periode is geleverd volgens één van de in artikel 7, tweede lid, bepaalde methoden".Aan 
de gemachtigde werd hieromtrent de volgende vraag gesteld: "Deze bepaling moet wellicht worden 
samen gelezen met artikel 7, eerste lid, laatste zin, van het ontwerp, die als volgt luidt: "Om in aanmerking 
te worden genomen, moet de activiteit uitgevoerd zijn tijdens de periode van 1 maart 2020 tot het einde 
van de periode bedoeld in artikel 30, tweede lid". Betekent de voorwaarde inzake het bewijs in artikel 
30, tweede lid, dat er, op eender wel tijdstip, bewezen moet zijn dat de besmetting plaatsvond voor het 
einde van de periode bedoeld in artikel 30, tweede lid? Of slaat die voorwaarde op het leveren van het 
bewijs (en kan het na afloop van die periode dus niet meer worden geleverd)?"De gemachtigde 
antwoordde hierop als volgt: "Si une personne exerce le 30 juin 2020 une activité de volontaire 
entrant dans le champ d'application de l'arrêté en projet, est contaminée par le covid-19 à cette date, 
et décède le 20 juillet 2020, son ayant-droit pourra être indemnisé s'il apporte la preuve que la contamination 
a eu lieu avant le 1er juillet 2020.Il faut donc prouver que la contamination 
a eu lieu avant la fin de la période visée à l'alinéa 2. Mais cette preuve peut évidemment être apportée 
après la fin de la période visée à l'alinéa 2.Le texte français est le texte original. Il prévoit 
que l'arrêté 'est également applicable aux décès survenus après la période visée à l'alinéa 2 si la preuve 
de la contamination du volontaire par le COVID-19 a été établie avant la fin de la période visée à l'alinéa 
2 (...).'Peut-être ce texte n'est-il pas suffisamment clair et il nous semble alors nécessaire, 
par souci de sécurité juridique de l'adapter quelque peu.Nous proposons d'adapter comme suit 
l'article 30 alinéa 3 : 'Le présent arrêté est également applicable aux décès survenus après 
la période visée à l'alinéa 2 si le demandeur apporte la preuve que la contamination du volontaire par 
le COVID-19 a eu lieu avant la fin de la période visée à l'alinéa 2, selon une des méthodes prévues par 
l'article 7, alinéa 2.'Et pour le texte néerlandais : 'Dit besluit is ook van toepassing 
op de overlijdens na de periode bedoeld in het tweede lid indien de aanvrager het bewijs levert dat de 
besmetting van de vrijwilliger door het COVID-19 heeft plaatsgehad voor het einde van de periode bedoeld 
in het tweede lid, volgens een van de bij artikel 7, tweede lid voorziene methoden'."Het verdient 
aanbeveling de door de gemachtigde voorgestelde tekstwijziging door te voeren. De griffier 
  De voorzitter Wim Geurts   Marnix Van Damme _______Nota's[1] 
Zodat het niet gaat om een vorm van beleid dat gericht is op het verschaffen van bijstand aan mensen 
die in nood verkeren (GwH 14 oktober 1999, nr. 110/99, B.7.5.1.). Dit beleid inzake maatschappelijk welzijn 
behoort, op grond van artikel 5, § 1, II, 2°, van de bijzondere wet van 8 augustus 1980 'tot hervorming 
der instellingen' in beginsel tot de bevoegdheid van de gemeenschappen.[2] Zie verslag aan 
de Koning, gevoegd bij het om advies voorgelegde ontwerp.[3] Koninklijk besluit van 28 november 
1969 'tot uitvoering van de wet van 27 juni 1969 tot herziening van de besluitwet van 28 december 1944 
betreffende de maatschappelijke zekerheid der arbeiders'.[4] Wet van 27 juni 1969 'tot herziening 
van de besluitwet van 28 december 1944 betreffende de maatschappelijke zekerheid der arbeiders'.[5] 
Overigens zullen de bijzondere machten hoe dan ook een einde nemen voor 1 juli 2020, tenzij de wetgever 
de wet van 27 maart 2020 wijzigt. Overeenkomstig artikel 7, eerste lid, van de wet van 27 maart 2020 
vervalt de "machtiging aan de Koning verleend door deze wet [...] drie maanden na de inwerkingtreding 
van deze wet". De wet is in werking getreden op de datum van bekendmaking, zijnde 30 maart 2020. 4 
JUNI 2020. - Koninklijk besluit nr. 22 tot oprichting van een Schadeloosstellingfonds voor de vrijwilligers 
COVID-19-slachtoffersFILIP, Koning der Belgen, Aan allen die nu zijn en hierna wezen 
zullen, Onze Groet.Gelet op de wet van 27 maart 2020 dat machtiging verleent aan de Koning 
om maatregelen te nemen in de strijd tegen de verspreiding van het coronavirus Covid-19 (II), artikelen 
5, § 1, 3° en 5°;Gelet op het Gerechtelijk Wetboek, artikelen 579, 704, § 2, 
1017, tweede lid, 1056, 3°, en 1410, § 2, eerste lid;Gelet op het Wetboek van de inkomstenbelastingen 
1992, artikel 38, § 1;Gelet op het artikel 6, tweede lid, van de wet van 27 maart 2020 
dat machtiging verleent aan de Koning om maatregelen te nemen in de strijd tegen de verspreiding van 
het coronavirus Covid-19 (II), is dit besluit vrijgesteld van adviesverplichting gezien de hoogdringendheid 
gemotiveerd door de Covid-19-pandemie;Gelet op het advies van de Inspecteur van Financiën, 
gegeven op 15 april 2020;Gelet op de akkoordbevinding van de Minister van Begroting, d.d. 21 
april 2020; Gelet op artikel 8 van de wet van 15 december 2013 houdende diverse bepalingen 
inzake administratieve vereenvoudiging, is dit besluit vrijgesteld van een regelgevingsimpactanalyse 
gezien de hoogdringendheid gemotiveerd door het gezondheidsrisico die het coronavirus COVID-19 met zich 
meebrengt;Gelet op het advies nr. 67.319/1 van de Raad van State, gegeven op 6 mei 2020, met 
toepassing van artikel 4, derde lid, van de wet van 27 maart 2020 die machtiging verleent aan de Koning 
om maatregelen te nemen in de strijd tegen de verspreiding van het coronavirus Covid-19 (I);Overwegende 
de omstandigheid dat, als gevolg van de crisis gerelateerd aan de Covid-19 pandemie, dringende maatregelen 
moeten worden genomen betreffende het aanzienlijk gezondheidsrisico voor de vrijwilligers van de verschillende 
verenigingen die op het veld werkzaam zijn en voor wie de COVID-19-besmetting momenteel niet kan worden 
gedekt in geval van overlijden als gevolg van een dergelijke besmetting in het kader van hun vrijwilligersactiviteiten;Op 
de voordracht van de Minister van Justitie en van de Minister van Sociale zaken en op het advies van 
de in Raad vergaderde ministers,Hebben Wij besloten en besluiten Wij : Hoofdstuk 
1. - Oprichting en opdracht van het Schadeloosstellingfonds voor de vrijwilligers COVID-19-slachtoffers.Artikel 
1. Bij Fedris, bedoeld bij de wet van 16 augustus 2016 met betrekking tot de fusie van het fonds voor 
arbeidsongevallen en het fonds voor de beroepsziekten, wordt een "Schadeloosstellingfonds voor de vrijwilligers 
COVID-19-slachtoffers" opgericht, hierna "het COVID-19 Vrijwilligersfonds" genoemd.Het COVID-19 
Vrijwilligersfonds is organiek opgenomen in Fedris.De administratiekosten nodig voor de opdrachten 
van het COVID-19 Vrijwilligersfonds komen ten laste van Fedris.Art. 2. Het COVID-19 Vrijwilligersfonds 
heeft tot doel, onder de in dit besluit bepaalde voorwaarden, een vergoeding toe te kennen als schadeloosstelling 
voor de schade voortvloeiend, voor de vrijwilligers, uit een besmetting door de COVID-19.Art. 
3. Het beheer van, het toezicht op en de controle van het COVID-19 Vrijwilligersfonds worden verricht 
overeenkomstig de wettelijke en reglementaire bepalingen van toepassing op het beheer van, het toezicht 
op en de controle van Fedris.Het toezicht op en de controle van het COVID-19 Vrijwilligersfonds 
worden uitgeoefend door de regeringscommissarissen en de revisoren aangewezen om het toezicht op en de 
controle van Fedris uit te oefenen.Hoofdstuk 2. - Financiering.Art. 4. De inkomsten 
van het COVID-19 Vrijwilligersfonds bestaan uit een dotatie van de Federale Staat.Deze dotatie 
wordt ingeschreven op de begroting van de FOD Sociale Zekerheid. De dotatie wordt gestort per trimestriële 
schijf, ten laatste op het einde van de eerste maand van het trimester, aan het COVID-19 Vrijwilligersfonds.De 
te hoge financiering of het tekort aan financiering bij het afsluiten van de rekeningen van het COVID-19 
Vrijwilligersfonds zal geregulariseerd worden : in geval van een tekort aan financiering zal de dotatie 
van het volgende jaar worden verhoogd met het overeenkomstige bedrag; in geval van te hoge financiering 
zal het COVID-19 Vrijwilligersfonds dit terugstorten aan de Staat.Art. 5. Dit fonds wordt buiten 
RSZ-globaal beheer zoals bedoeld in artikel 5, eerste lid, 2°, van de wet van 27 juni 1969 tot herziening 
van de besluitwet van 28 december 1944 betreffende de maatschappelijke zekerheid der arbeiders ingesteld.Hoofdstuk 
3. - Toepassingsgebied.Art. 6. Voor de toepassing van dit besluit moet worden verstaan onder 
"vrijwilliger": 1° de vrijwilliger in de zin van artikel 3, 2°, van de wet van 3 juli 2005 
betreffende de rechten van vrijwilligers;2° de verenigingswerker in de zin van artikel 2 van 
de wet van 18 juli 2018 betreffende de economische relance en de versterking van de sociale cohesie die 
één van de activiteiten als bedoeld in artikel 3, eerste lid, 8., 16. en 17., van dezelfde wet uitoefent;3° 
de student in de zin van artikel 17bis van het koninklijk besluit van 28 november 1969 tot uitvoering 
van de wet van 27 juni 1969 tot herziening van de besluitwet van 28 december 1944 betreffende de maatschappelijke 
zekerheid der arbeiders, die krachtens voormeld artikel 17bis onttrokken wordt van de toepassing van 
de wet van 27 juni 1969 tot herziening van de besluitwet van 28 december 1944 betreffende de maatschappelijke 
zekerheid der arbeiders;4° de vrijwillige ambulanciers in de zin van artikel 17quater, § 
3, 2°, van voornoemde koninklijk besluit van 28 november 1969 met uitzondering van deze bedoeld bij artikel 
103, eerste lid, 4° en tweede lid van de wet van 15 mei 2007 betreffende de civiele veiligheid, die krachtens 
voormeld artikel 17quater onttrokken wordt van de toepassing van de wet van 27 juni 1969 tot herziening 
van de besluitwet van 28 december 1944 betreffende de maatschappelijke zekerheid der arbeiders.Art. 
7. Het COVID-19 Vrijwilligersfonds draagt bij, onder de voorwaarden bepaald bij of krachtens dit besluit, 
wanneer de vrijwilliger is overleden als gevolg van een besmetting door COVID-19 in het kader van de 
activiteit die buiten zijn of haar huis als vrijwilliger in de zin van artikel 6 wordt verricht. Om in 
aanmerking te worden genomen, moet de activiteit uitgevoerd zijn tijdens de periode van 1 maart 2020 
tot het einde van de periode bedoeld in artikel 30, tweede lid.Het bewijs dat het overlijden 
van de vrijwilliger het gevolg is van een besmetting met COVID-19 moet bij de aanvraag om tegemoetkoming 
bedoeld in artikel 14 worden gevoegd en moet gestaafd worden door: 1° of door middel van een 
betrouwbare laboratoriumtest zoals erkend door Sciensano;2° of door een suggestief klinische 
presentatie bevestigd door een compatibele CT-thorax.De Koning kan het vorige lid wijzigen 
of aanvullen in het licht van de evolutie van de wetenschappelijke kennis met betrekking tot COVID-19.Het 
bewijs dat de vrijwilliger gedurende de in het eerste lid bedoelde periode is, buiten zijn of haar huis, 
als vrijwilliger opgetreden moet ook bij de aanvraag om tegemoetkoming bedoeld in artikel 14 worden gevoegd.Hoofdstuk 
4. - De tegemoetkoming van het Vrijwilligers COVID-19-fonds.Art. 8. Het COVID-19 Vrijwilligersfonds 
komt tegemoet na het overlijden van een vrijwilliger bedoeld bij artikel 6 ten voordele van de rechthebbenden 
van het slachtoffer die op het tijdstip van zijn overlijden te zijnen laste zijn. Onder rechthebbende 
ten laste van het slachtoffer moet worden verstaan: 1° de echtgenoot die op het tijdstip van 
het overlijden noch uit de echt, noch van tafel en bed gescheiden is, dan wel de partner die op het tijdstip 
van het overlijden van het slachtoffer wettelijk met hem samenwoonde en, overeenkomstig artikel 1478 
van het Burgerlijk Wetboek, met hem een overeenkomst had gesloten die beide partijen tot wederzijdse 
bijstand verplicht en die, zelfs na een eventuele breuk, financiële gevolgen kan hebben;2° 
de langstlevende echtgenoot die uit de echt of van tafel en bed is gescheiden en die wettelijk of conventioneel 
onderhoudsgeld genoot ten laste van het slachtoffer, alsook, in het kader van een ontbonden wettelijke 
samenwoning, de langstlevende partner die conventioneel onderhoudsgeld genoot ten laste van het slachtoffer;3° 
de kinderen, zolang ze recht hebben op kinderbijslag en in elk geval tot de leeftijd van 18 jaar.Art. 
9. De tegemoetkoming is een kapitaal. De rechthebbende van de persoon die overleden is, heeft recht op: 
1° een kapitaal van 18.651,00 euro indien hij beantwoordt aan de voorwaarden bedoeld in artikel 
8, eerste lid, 1°;2° een kapitaal van 9.325,50 euro indien hij beantwoordt aan de voorwaarden 
bedoeld in artikel 8, eerste lid, 2°;3° een kapitaal van 15.542,50 euro indien hij beantwoordt 
aan de voorwaarden bedoeld in artikel 8, eerste lid, 3°.De rechthebbenden beschikken over een 
termijn van zes maanden te rekenen van het overlijden van het slachtoffer om een aanvraag in te dienen.Art. 
10. Het COVID-19 Vrijwilligersfonds keert een vergoeding voor begrafeniskosten uit die overeenkomt met 
de werkelijke kosten, met een maximum van 1.020 euro, aan de persoon die deze heeft gedragen.Art. 
11. De tegemoetkoming van het COVID-19 Vrijwilligersfonds ten gunste van de slachtoffers is volledig 
cumuleerbaar met elke andere uitkering die krachtens een Belgische of buitenlandse wetgeving wordt toegekend, 
met uitzondering van deze die betrekking hebben op de schadeloosstelling die voortvloeit uit het overlijden 
van het slachtoffer krachtens de wetten betreffende de schadeloosstelling voor beroepsziekten en de vergoeding 
van de schade die uit die ziekten voortvloeit, gecoördineerd op 3 juni 1970 of van de wet van 3 juli 
1967 betreffende de preventie van of de schadevergoeding voor arbeidsongevallen, voor ongevallen op de 
weg naar en van het werk en voor beroepsziekten in de overheidssector of van een gelijkaardige buitenlandse 
wetgeving.Art. 12. De tegemoetkoming van het COVID-19 Vrijwilligersfonds wordt niet in aanmerking 
genomen voor de bepaling van de inkomsten waarmee rekening wordt gehouden voor de toekenning van sociale 
prestaties afhankelijk van het inkomen van een begunstigde, zijn partner, samenwonende, huishouden of 
persoon ten laste.Dat beginsel geldt inzonderheid voor: 1° de vergoedingen voor primaire 
arbeidsongeschiktheid of voor invaliditeit, toegekend in het kader van de verplichte verzekering voor 
geneeskundige verzorging en uitkeringen;2° de tegemoetkomingen voor personen met een handicap;3° 
het leefloon;4° de sociale bijstand;5° de inkomensgarantie voor ouderen.Hoofdstuk 
5. - Procedure.Art. 13. Fedris doet uitspraak bij toepassing van de bepalingen van dit besluit 
over iedere aanvraag om vergoeding ingediend door de rechthebbenden bedoeld in artikel 8. Deze aanvragen 
worden schriftelijk of via elektronische weg aan het Fonds gericht.Afdeling 1. - De indiening 
van de aanvragen.Art. 14. De aanvraag om tegemoetkoming bedoeld in artikel 13 moet, om ontvankelijk 
te zijn, ingediend worden door de rechthebbenden van het slachtoffer: 1° ofwel door middel 
van het gepaste formulier dat Fedris ter beschikking stelt van de betrokkenen. Dit formulier is samengesteld 
uit een administratief en een medisch deel. Het moet vergezeld gaan van de gevraagde bewijsstukken. Het 
moet gedateerd en ondertekend worden door de rechthebbenden van het slachtoffer;2° door middel 
van een door Fedris ter beschikinggestelde elektronisch model. Dit model moet ingevuld worden overeenkomstig 
de aanwijzingen die erin voorkomen.Art. 15. De aanvraag die bij Fedris, overeenkomstig artikel 
14 wordt ingediend, heeft als datum: 1° deze van het postmerk, wanneer zij wordt ingediend 
bij een ter post aangetekend schrijven;2° deze van ontvangst van de aanvraag bij Fedris, indien 
zij wordt ingediend per gewone brief;3° deze van ontvangst van de elektronische aanvraag bij 
Fedris, indien ze wordt ingediend door middel van het elektronische model bedoeld in artikel 14, 2°.Afdeling 
2. - Het onderzoek van de aanvragen.Art. 16. Binnen vijftien dagen na de ontvangst van de aanvraag 
stuurt Fedris de aanvrager een ontvangstbericht.Wanneer de aanvraag niet alle noodzakelijke 
elementen bevat die in het aanvraagformulier bedoeld in artikel 14, 1° of 2°, worden geëist, meldt Fedris 
dit aan de aanvrager duidend op de inlichtingen of documenten die naar hem moeten worden toegezonden 
ten einde de aanvraag volledig te maken.Heeft na verloop van een maand vanaf de datum waarop 
ze hem werden gevraagd, de aanvrager de inlichtingen of stukken nog niet verstrekt, dan stuurt Fedris 
hem een herinnering bij een ter post aangetekend schrijven.Wordt hieraan binnen de maand geen 
gevolg gegeven wordt de aanvraag verworpen.Art. 17. Fedris is gehouden zich tot het Rijksregister 
van de natuurlijke personen te richten om de informatiegegevens bedoeld bij artikel 3, eerste en tweede 
lid, van de wet van 8 augustus 1983 tot regeling van een Rijksregister van de natuurlijke personen, te 
bekomen of wanneer het de juistheid van deze informatiegegevens nagaat.Het beroep doen op een 
andere bron is slechts toegestaan in de mate dat de nodige informatiegegevens niet bij het Rijksregister 
kunnen bekomen worden.Art. 18. In het kader van het onderzoek van een aanvraag, kan Fedris 
alle noodzakelijke maatregelen nemen onder meer de organisatie en/of de aanvrager verzoeken om gedocumenteerd 
te worden over de activiteitssector en over de omstandigheden waaronder de vrijwilliger de activiteit 
heeft uitgevoerd waarbij hij werd blootgesteld aan het risico van besmetting.Art. 19. Fedris 
neemt een beslissing over iedere aanvraag om tegemoetkoming binnen een termijn van vier maanden die begint 
te lopen vanaf het moment dat de aanvraag volledig is of vanaf de datum van het einde van het termijn 
bedoeld in artikel 16, laatste lid.De beslissing van Fedris is gemotiveerd en wordt ter kennis 
gebracht van de aanvrager.Deze kennisgeving geschiedt bij een ter post aangetekend schrijven. 
Het toezenden van stukken en de kennisgeving van beslissingen aan de betrokkene gebeuren op zijn hoofdverblijfplaats 
in de zin van artikel 3, eerste lid, 5°, van de wet van 8 augustus 1983 tot regeling van een Rijksregister 
van de natuurlijke personen. Van deze verplichting kan evenwel afgeweken worden op schriftelijk verzoek 
van de betrokkene gericht aan Fedris.Afdeling 3. - De betaling.Art. 20. Het kapitaal 
dat krachtens artikel 9 verschuldigd is, wordt in een keer aan de rechthebbende betaald, binnen de twee 
maanden volgend op de kennisgeving waarvan sprake in artikel 19.Art. 21. De tegemoetkomingen 
bedoeld in dit besluit worden door het Fonds betaald aan de rechthebbende door middel van overschrijvingen 
op zijn rekening bij een financiële instelling die met Fedris een overeenkomst gesloten heeft waarvan 
het model door de minister bevoegd voor Sociale Zaken wordt vastgesteld.Een formulier hiertoe 
wordt door Fedris ter beschikking gesteld van de betrokkene.Afdeling 4. - Voorwaarden voor 
de vergoeding voor begrafeniskosten.Art. 22. Met betrekking tot aanvragen om vergoeding van 
begrafeniskosten als bedoeld in artikel 10 wordt voor de toepassing van de procedures van dit hoofdstuk 
onder "rechthebbende" verstaan "de persoon die deze begrafeniskosten heeft gedragen".Hoofdstuk 
6. - Geschillen en verjaring.Art. 23. Tegen de beslissingen betreffende de toepassing van dit 
besluit kan bij de arbeidsrechtbank beroep worden ingesteld. Het moet op straffe van verval binnen drie 
maanden na de betekening van de bestreden beslissing worden ingediend.Hoofdstuk 7. - Diverse 
bepalingen.Art. 24. Artikel 579 van het Gerechtelijk Wetboek, vervangen bij de wet van 24 juni 
1969 en gewijzigd bij de wetten van 16 augustus 1971, 13 december 2005 en 27 décember 2006, en het koninklijk 
besluit van 6 september 2018, wordt aangevuld met de bepaling onder 7°, luidende: "7° van de 
betwistingen in verband met de tegemoetkomingen van het Schadeloosstellingfonds voor de vrijwilligers 
COVID-19-slachtoffers, ingesteld bij het koninklijk besluit nr. 22 van 4 juni 2020 tot oprichting van 
een Schadeloosstellingfonds voor de vrijwilligers COVID-19-slachtoffers ".Art. 25. In artikel 
704, § 2, van hetzelfde Wetboek, vervangen bij de wet van 13 december 2005 en gewijzigd bij de 
wet van 27 december 2006, wordt het nummer "579, 7°," ingevoegd tussen het nummer "579, 6°," en het nummer 
"580, 2°".Art. 26. In artikel 1017, tweede lid, 1°, van hetzelfde Wetboek, vervangen bij de 
wet van 18 maart 2018, wordt het nummer "579, 7°," ingevoegd tussen het nummer "579,6°," en het nummer 
"580,".Art. 27. In artikel 1056, 3°, van hetzelfde Wetboek, vervangen bij de wet van 12 mei 
1971 en gewijzigd bij de wetten van 30 juni 1971, 20 juni 1975, 22 december 1977 en 27 december 2006, 
wordt het nummer "579, 7°," ingevoegd tussen het nummer "579, 6°," en het nummer "580,".Art. 
28. Artikel 1410, § 2, eerste lid, van het Gerechtelijk Wetboek, laatst gewijzigd bij de wet van 
1 maart 2019, wordt aangevuld met de bepaling onder 13°, luidende: " 13° de bedragen bepaald 
in de artikelen 15 en 16 van het koninklijk besluit nr. 22 van 4 juni 2020 tot oprichting van een Schadeloosstellingfonds 
voor de vrijwilligers COVID-19-slachtoffers uitgekeerd als tussenkomst van het Schadeloosstellingfonds 
voor de vrijwilligers COVID-19-slachtoffers.".Art. 29. Artikel 38, § 1, van het Wetboek 
van de inkomstenbelastingen 1992 wordt aangevuld met de bepaling onder 36°, luidende: " 36° 
de tegemoetkomingen van het Schadeloosstellingsfonds voor de vrijwilligers COVID-19-slachtoffers.".Hoofdstuk 
8. - Slotbepalingen.Art. 30. Dit besluit heeft uitwerking met ingang van 11 maart 2020.Dit 
besluit is van toepassing op sterfgevallen die zich voordoen in de periode tussen 10 maart 2020 en 1 
juli 2020. De Koning kan, bij in Ministerraad overlegd besluit, deze termijn verlengen zonder dat deze 
langer mag duren dan de periode waarin hij de hem door de wet van 27 maart 2020 dat machtiging verleent 
aan de Koning om maatregelen te nemen in de strijd tegen de verspreiding van het coronavirus Covid-19 
(II) verleende machtiging mag uitoefenen.Dit besluit is ook van toepassing op de overlijdens 
na de periode bedoeld in het tweede lid indien de aanvrager het bewijs levert dat de besmetting van de 
vrijwilliger door het COVID-19 heeft plaatsgehad voor het einde van de periode bedoeld in het tweede 
lid, volgens een van de bij artikel 7, tweede lid voorziene methoden.Art. 31. De minister die 
Justitie onder zijn bevoegdheid heeft en de minister die de Sociale Zaken onder zijn bevoegdheid heeft 
zijn, ieder wat hem betreft, belast met de uitvoering van dit besluit.Gegeven te Brussel, 4 
juni 2020. FILIPVan Koningswege : De Minister van Justitie,K. 
GEENSDe Minister van Sociale Zaken,M. DE BLOCK