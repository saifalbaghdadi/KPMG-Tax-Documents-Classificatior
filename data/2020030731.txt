Publicatie : 2020-05-07Numac : 2020030731
FEDERALE OVERHEIDSDIENST MOBILITEIT EN VERVOER
 23 APRIL 2020. - Koninklijk besluit houdende maatregelen betreffende het rijbewijs naar aanleiding van de COVID-19-crisis 
FILIP, Koning der Belgen,Aan allen die nu zijn en hierna wezen 
zullen, Onze Groet.Gelet op de wet betreffende de politie over het wegverkeer, gecoördineerd 
op 16 maart 1968, artikel 1, eerste lid, artikel 21, vervangen bij de wet van 9 juli 1976 en gewijzigd 
bij de wet van 18 juli 1990, artikel 26, vervangen bij de wet van 9 juli 1976 en artikel 46, vervangen 
bij de wet van 18 juli 1990;Gelet op het koninklijk besluit van 23 maart 1998 betreffende het 
rijbewijs;Gelet op het koninklijk besluit van 10 juli 2006 betreffende het rijbewijs voor voertuigen 
van categorie B;Gelet op het koninklijk besluit van 4 mei 2007 betreffende het rijbewijs, de 
vakbekwaamheid en de nascholing van bestuurders van voertuig en van de categorieën C1, C1+E, C, C+E, 
D1, D1+E, D, D+E;Gelet op de betrokkenheid van de gewestregeringen;Gelet op de wetten 
op de Raad van State, gecoördineerd op 12 januari 1973, artikel 3, § 1;Gelet op de dringende 
noodzakelijkheid;Overwegend het ministerieel besluit van 13 maart 2020 houdende dringende maatregelen 
om de verspreiding van het coronavirus COVID-19 te beperken, opgeheven bij het ministerieel besluit van 
18 maart 2020 houdende dringende maatregelen om de verspreiding van het coronavirus COVID-19 te beperken;Overwegend 
de wet van 27 maart 2020 die machtiging verleent aan de Koning om maatregelen te nemen in de strijd tegen 
de verspreiding van het coronavirus COVID-19;Overwegende het feit dat het coronavirus COVID-19 
een pandemie veroorzaakt en dat de bevoegde overheden in België een strikte afzondering hebben opgelegd;Overwegend 
dat deze afzondering heeft geleid tot de sluiting van alle centra voor rij- en herstelexamens en voor 
medische en psychologische rijgeschiktheids- en herstelonderzoeken, bepaalde gemeenten en alle andere 
instellingen betrokken bij het rijbewijs. Echter blijven rijbewijzen, voorlopige rijbewijzen, op het 
rijbewijs vermelde codes in verband met de vakbekwaamheid, en de geldigheidsduur van rijbewijscategorieën 
verstrijken, met name voor de beroepschauffeurs die verantwoordelijk zijn voor de bevoorrading van de 
winkels die geopend en aangevuld moeten blijven, en voor de kandidaten die tijdens de periode van strikte 
afzondering dienen te slagen voor het rijexamen en een rijbewijs moeten bekomen;Overwegende 
dat dit besluit voorziet daarom in een automatische verlenging voor al deze zaken om een geleidelijke 
terugkeer naar de normale gang van zaken mogelijk te maken zodra deze crisis voorbij is, teneinde congestie 
in deze centra te voorkomen;Overwegende dat als dit besluit niet snel wordt genomen, bestaat 
het risico dat bestuurders die nodig zijn voor het goed functioneren van de essentiële logistieke keten 
in deze crisistijd, zoals ruimschoots aangetoond door mediaberichten over de paniek onder de bevolking 
na de eerste aankondiging van afzondering en de tweede van strikte afzondering, hun werk niet meer kunnen 
doen zonder de wet te overtreden;Overwegende dat de verlenging van de rijbewijzen en de geldigheidsduur 
van eventueel categorieën van groep 1 (met uitzondering van het bezoldigd personenvervoer) volgt dezelfde 
logica: burgers in staat stellen om boodschappen te blijven doen en deze gezondheidscrisis zo goed mogelijk 
te doorstaan;Overwegende dat het niet mogelijk is de geldigheid van een rijbewijs, uitgereikt 
door een andere lidstaat, te verlengen zonder het voor een Belgisch rijbewijs om te wisselen, waarvoor 
de houder zich moet aanbieden bij de bevoegde gemeentelijke administratie ;Overwegende dat 
een vrijstelling van het rijbewijs moet voorzien worden voor bestuurders die houder zijn van een Europees 
rijbewijs dat verlopen is na 15 maart 2020 en het bij zich hebben;Overwegende dat deze vrijstelling 
van het rijbewijs voor deze personen een oplossing vormt voor de geldigheid van de categorieën vermeld 
op hun rijbewijs.Overwegende dat hetzelfde geldt voor andere documenten die automatisch worden 
verlengd, zoals voorlopige rijbewijzen, aangezien dit burgers getroffen door het verstrijken van hun 
rijbewijs toelaat zich te concentreren op het enige wat heden van belang is: samen het COVID-19-virus 
bekampen, ieder door thuis te blijven;Overwegende het feit dat de opgelegde afzondering om 
het COVID-19-virus in te dammen de sluiting van examencentra, gemeentediensten en medische centra tot 
gevolg heeft;Overwegende dat de geldigheidsduur van rijbewijzen, voorlopige rijbewijzen, codes 
95 vermeld op rijbewijzen, en rijbewijscategorieën automatisch moet worden verlengd tot en met 30 september 
2020 om een terugkeer naar de normale gang van zaken mogelijk te maken;Overwegende dat ook 
andere documenten zijn getroffen en ook automatisch verlengd moeten worden om een terugkeer naar de normale 
gang van zaken mogelijk te maken zodra de crisis voorbij is;Op de voordracht van de Minister 
van Mobiliteit,Hebben Wij besloten en besluiten Wij :Artikel 1. Artikel 90quinquies 
wordt ingevoegd in het koninklijk besluit van 23 maart 1998 betreffende het rijbewijs, luidende:"Art. 
90quinquies. § 1. In afwijking van dit besluit en van het koninklijk besluit van 10 juli 2006 
betreffende het rijbewijs voor voertuigen van categorie B, worden de in het tweede lid opgesomde documenten, 
die na 15 maart 2020 vervallen, automatisch verlengd tot en met 30 september 2020, indien hun geldigheidsduur 
verstrijkt voor deze datum.Deze maatregel betreft de volgende documenten:1°  het 
Belgisch rijbewijs ;2°  het voorlopig rijbewijs M3 bedoeld in artikel 6 en volgende;3° 
 het voorlopig rijbewijs M18 bedoeld in artikel 4 van het koninklijk besluit van 10 juli 2006;4° 
 het voorlopig rijbewijs M36 bedoeld in artikel 3 van het koninklijk besluit van 10 juli 2006;5° 
 het voorlopig rijbewijs M12 bedoeld in artikel 5/1, §  1/1 van het koninklijk besluit van 10 
juli 2006.§ 2. In afwijking van dit besluit worden de datums van het einde van de geldigheid 
van de rijbewijscategorieën vermeld op de in § 1 bedoelde documenten automatisch verlengd tot 
en met 30 september 2020 indien zij voor die datum vervallen.In afwijking van dit besluit en 
het besluit van 4 mei 2007 betreffende het rijbewijs, de vakbekwaamheid en de nascholing van bestuurders 
van voertuig en van de categorieën C1, C1+E, C, C+E, D1, D1+E, D, D+E, wordt elke mogelijk op het rijbewijs 
vermelde Uniecode 95 voor groep C en/of groep D automatisch verlengd tot en met 30 september 2020 indien 
zij vervalt na 15 maart 2020.§ 3. Indien de aanvrager vóór 16 maart 2020 is geslaagd 
voor het praktisch examen, loopt de in artikel 17, § 1, vierde lid, voorziene termijn van drie 
jaar tot en met 30 september 2020, voor zover deze termijn niet na deze datum afliep.Indien 
de aanvrager vóór 16 maart 2020 is geslaagd voor het theoretisch examen, loopt de in artikel 6, 1°,  
b), en artikel 5 van het koninklijk besluit van 10 juli 2006 voorziene termijn van drie jaar tot en met 
30 september 2020, voor zover deze termijn niet na deze datum afliep.§ 4. In afwijking 
van dit besluit zijn de in het tweede lid opgesomde documenten die na 15 maart 2020 vervallen, geldig 
tot en met 30 september 2020 indien hun geldigheidsduur verstrijkt voor deze datum.Deze maatregel 
betreft de volgende documenten:1°  het attest bedoeld in artikel 69, § 2;2° 
 het attest bedoeld in artikel 69, § 3.§ 5. In afwijking van dit besluit zijn 
de in het tweede lid opgesomde documenten die na 15 maart 2020 vervallen, geldig tot en met 30 september 
2020, indien hun geldigheidsduur verstrijkt voor deze datum.Deze maatregel betreft de volgende 
documenten:1°  de attesten bedoeld in bijlage 6, VII tot XI;2°  het attest bedoeld 
in artikel 73, zevende lid, indien de opgelegde voorwaarden en beperkingen een vervaldatum bevatten.§ 
6. In afwijking van artikel 17, § 1, vijfde lid, kunnen de rijbewijzen die niet zijn afgegeven 
na 15 december 2019 alsnog worden afgegeven tot en met 30 september 2020 indien de in dit artikel voorziene 
termijn van drie maanden voor deze datum afloopt.§ 7. Zijn ontslagen van de verplichting 
houder te zijn van een rijbewijs geldig voor het besturen van één of meerdere van de in artikel 2 bedoelde 
categorieën en het bij zich te hebben, de bestuurders die houder zijn van, en bij zich hebben, een Europees 
rijbewijs waarvan de administratieve geldigheid en deze van de categorie(ën) waarvoor het geldig verklaard 
is na 15 maart 2020 afloopt.§ 8. Dit artikel treedt buiten werking op de dag die volgt 
op 30 september 2020.".Art. 2. Dit besluit treedt in werking op 16 maart 2020.Art. 
3. De minister bevoegd voor het Wegverkeer is belast met de uitvoering van dit besluit.Gegeven 
te Brussel, 23 april 2020.FILIPVan Koningswege :De Minister van Mobiliteit,Fr. 
BELLOT