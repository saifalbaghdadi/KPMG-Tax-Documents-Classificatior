Publicatie : 2020-10-30Numac : 2020031565
GEWESTELIJKE OVERHEIDSDIENST BRUSSEL FISCALITEIT  
  
Oproep tot externe mobiliteit naar de Gewestelijke Overheidsdienst Brussel Fiscaliteit1) Een 
attaché(e) woordvoerder (m/v/x) - voor de Gewestelijke Overheidsdienst Brussel Fiscaliteit - Directie 
klantenmanagement (ref. 2020/CLI_NL/Woordvoerder):Er is een betrekking van attaché (rang A1) 
behorend tot het Nederlandstalig taalkader vacant verklaard bij de Gewestelijke Overheidsdienst Brussel 
Fiscaliteit (GOBF); de betrekking is in te vullen via externe mobiliteit op grond van het besluit van 
de Brusselse Hoofdstedelijke Regering van 27 maart 2014 houdende regeling van de mobiliteit in sommige 
instellingen van het Brussels Hoofdstedelijk Gewest.De externe mobiliteit geldt voor de in 
artikel 23 vermelde instellingen van openbaar nut die ressorteren onder de federale staat, de gemeenschappen 
en de andere gewesten; de Vlaamse Gemeenschapscommissie, de Franse Gemeenschapscommissie en de Gemeenschappelijke 
Gemeenschapscommissie; de instellingen van openbaar nut die ressorteren onder het Brussels Hoofdstedelijk 
Gewest.Deze betrekking is exclusief voorbehouden aan statutaire personeelsleden (rang A1) die 
in het bezit zijn van een diploma van het Universitair onderwijs. Deze attaché zal worden tewerkgesteld 
bij de Gewestelijke Overheidsdienst Brussel Fiscaliteit - Directie klantenmanagement.De functiebeschrijving 
van deze betrekking is te vinden op de volgende website: https://fiscaliteit.brussels/nl/jobs. De betrekking 
in kwestie draagt functiecode 2020/CLI_NL/Woordvoerder.Voor overheveling via externe mobiliteit 
komen alleen de personeelsleden (rang A1) in aanmerking die in dienstactiviteit zijn, over minstens twee 
jaar graadanciënniteit beschikken en bij hun evaluatie op zijn minst een vermelding gekregen hebben die 
gelijkwaardig is aan de vermelding "gunstig".Belangstellenden worden verzocht hun kandidatuur 
in te dienen via email naar: job_bf@fisc.brussels t.a.v. Mijnheer D. DE SMEDT, directeur-generaal van 
de Gewestelijke Overheidsdienst Brussel Fiscaliteit, Kruidtuinlaan 20, 1035 Brussel en dit ten laatste 
op 08/11/2020.In de kandidatuur moeten verplicht de naam, voornamen, benoemingsdatum, administratieve 
toestand en de precieze gegevens van de administratie waaruit de kandidaat afkomstig is worden vermeld. 
Er dient een gedetailleerd curriculum vitae bijgevoegd te worden alsook een uitvoerige motivatiebrief 
en een kopie van het meest recente benoemingsbesluit.De kandidaten die aan bovenvermelde voorwaarden 
voldoen, zullen worden uitgenodigd voor een sollicitatiegesprek.