Publicatie : 2020-06-29Numac : 2020041950
FEDERALE OVERHEIDSDIENST VOLKSGEZONDHEID, VEILIGHEID VAN DE VOEDSELKETEN EN LEEFMILIEU  
 26 JUNI 2020. - Koninklijk besluit nr. 44 betreffende de gezamenlijke gegevensverwerking door Sciensano en de door de bevoegde regionale overheden of door de bevoegde agentschappen aangeduide contactcentra, gezondheidsinspecties en mobiele teams in het kader van een contactonderzoek bij personen die (vermoedelijk) met het coronavirus COVID-19 besmet zijn op basis van een gegevensbank bij Sciensano 
VERSLAG 
AAN DE KONINGSire,In het kader van de COVID-19 gezondheidscrisis in België werd bij 
het koninklijk besluit nr. 18 van 4 mei 2020 bij Sciensano, het Belgisch Instituut voor Volksgezondheid, 
een databank opgericht. Die bevat specifieke gegevens, nodig voor het opsporen en contacteren van de 
betrokken personen, voor de verwezenlijking van wetenschappelijke, statistische en/of beleidsondersteunende 
onderzoeken en voor het vervullen van de opdrachten van de gezondheidsinspectiediensten van de gemeenschappen 
en gewesten in het kader van initiatieven om uitbreiding van schadelijke effecten, die veroorzaakt zijn 
door infectieziekten, tegen te gaan.Het koninklijk besluit nr. 18 van 4 mei 2020 hield evenwel 
op uitwerking te hebben op 4 juni 2020. Vermits het voor het bereiken van de voormelde doeleinden van 
groot belang was dat de databank ook na die datum nog (tijdelijk) als dusdanig kon blijven bestaan, werd 
het koninklijk besluit nr. 25 goedgekeurd om deze te handhaven tot 30 juni 2020.In haar advies 
nr. 67.425/3 van 26 mei 2020 over een wetsvoorstel `tot oprichting van een databank bij Sciensano in 
het kader van de strijd tegen de verspreiding van het coronavirus COVID-19', waarvan de inhoud bijna 
identiek is aan de inhoud van het koninklijk besluit nr. 18, formuleert de afdeling wetgeving van de 
Raad van State, onder meer, volgende overwegingen en conclusies:"Het opsporen van COVID-19-besmettingen 
behoort [...] tot de bevoegdheid van de gemeenschappen. Die bevoegdheid omvat ook het vaststellen van 
een regeling voor de bescherming van natuurlijke personen bij de verwerking van persoonsgegevens die 
naar aanleiding van die opsporing worden verzameld. In zoverre het voor advies voorgelegde wetsvoorstel 
in regels voorziet met betrekking tot de verwerking van die persoonsgegevens, wordt dan ook de gemeenschapsbevoegdheid 
inzake preventieve gezondheidszorg betreden.Daar komt nog bij dat in artikel 3, § 2, 
van het wetsvoorstel in regels wordt voorzien met betrekking tot de opdrachten en de werkwijze van het 
contactcentrum dat met het opsporen van COVID-19-besmettingen wordt belast. Ook die regels behoren tot 
de gemeenschapsbevoegdheid inzake preventieve gezondheidszorg.Het verwerken van de persoonsgegevens 
in de databank gebeurt ook in het kader van de federale bevoegdheden inzake wetenschappelijk onderzoek 
[...]. In dat opzicht wordt aangesloten bij de surveillance-activiteiten waarmee Sciensano is belast 
bij artikel 4 van de wet van 25 februari 2018 `tot oprichting van Sciensano'. De conclusie 
is derhalve dat het wetsvoorstel betrekking heeft zowel op federale als op gemeenschapsbevoegdheden. 
Bovendien blijken de twee aspecten in de voorgestelde regeling nauw met elkaar verbonden te zijn.Het 
voor advies voorgelegde wetsvoorstel kan in zijn huidige vorm enkel doorgang vinden indien het zou worden 
omgevormd tot een samenwerkingsakkoord waarvoor parlementaire instemming is vereist."Het Overlegcomité 
van 30 mei 2020 nam daarop volgende beslissing : "In het licht van het advies van de Raad van State betreffende 
het wetsvoorstel inzake tracing en de databank is beslist om een samenwerkingsakkoord te sluiten."De 
Interministeriële Conferentie Volksgezondheid werkte een ontwerp van Samenwerkingsakkoord tussen de Federale 
staat, de Vlaamse Gemeenschap, het Waalse Gewest, de Duitstalige Gemeenschap en de Gemeenschappelijke 
Gemeenschapscommissie, betreffende de gezamenlijke gegevensverwerking door Sciensano en de door de bevoegde 
regionale overheden of door de bevoegde agentschappen aangeduide contactcentra, gezondheidsinspecties 
en mobiele teams in het kader van een contactonderzoek bij personen die (vermoedelijk) met het coronavirus 
COVID-19 besmet zijn op basis van een gegevensbank bij Sciensano uit.Dit ontwerp werd goedgekeurd 
door het Overlegcomité op 25 juni 2020 waarna de procedure voor de goedkeuring door de verschillende 
regeringen en parlementen van de deelstaten werd aangevat.Het koninklijk besluit nr. 18 zoals 
gewijzigd door het koninklijk besluit nr. 25 van 28 mei 2020 houdt evenwel op uitwerking te hebben op 
30 juni 2020. Vermits het voor het bereiken van de voormelde doeleinden van groot belang is dat de databank 
ook na die datum nog (tijdelijk) als dusdanig kan blijven bestaan, wordt voorgesteld om deze te handhaven 
tot 15 oktober 2020. De termijn voor het wissen van de persoonsgegevens wordt dienovereenkomstig aangepast 
(20 oktober 2020 in plaats van 5 juli 2020).Omwille van de continuïteit van de contactopsporing 
en in functie van het vermijden van een juridisch vacuüm beoogt dit koninklijk besluit een tijdelijke 
regelgeving te voorzien die in de mate van het mogelijke rekening houdt met de adviezen 67.425/3 t.e.m. 
67.427/3 en 67.424/3 van de Raad van State en nr. 42/2020 en 49/2020 van de Gegegevensbeschermingsautoriteit.De 
inhoud van voorliggend besluit is quasi identiek aan de inhoud van het bovenvermelde goedgekeurde ontwerp 
van samenwerkingsakkoord, dat voor advies aan de Raad van State en aan de Gegevensbeschermingsautoriteit 
zal worden voorgelegd.ALGEMENE TOELICHTINGOp 11 maart 2020 heeft de Wereldgezondheidsorganisatie 
(WHO) de uitbraak van het SARS-CoV-2-virus, dat de ziekte COVID-19 veroorzaakt, uitgeroepen tot een pandemie.Ook 
België blijft niet gespaard van deze pandemie. In het kader van de COVID-19-gezondheidscrisis en om een 
verdere verspreiding van de ziekte tegen te gaan, werd de Nationale Veiligheidsraad, waarin naast de 
vertegenwoordigers van de federale overheid, vertegenwoordigers van de deelstaten zetelen, belast om 
op elkaar afgestemde maatregelen te nemen teneinde de verdere verspreiding van COVID-19 te beperken.1. 
Algemene doelstellingenHet opsporen van de contacten van besmette personen en het aansporen 
van deze contacten om de nodige maatregelen te nemen, is cruciaal om nieuwe besmettingshaarden, die de 
volksgezondheid bedreigen, te voorkomen. Contactonderzoek en -opsporing kan op verschillende manieren 
gebeuren. De meest voor de hand liggende methoden zijn manuele en digitale contactopsporing.Een 
van de noodzakelijke maatregelen bij het manueel contactonderzoek is het vroegtijdig opsporen van personen 
die besmet zijn met COVID-19 of waarvan er een ernstig vermoeden bestaat dat zij besmet zijn met COVID-19, 
zodat aan deze personen de nodige aanbevelingen gegeven kunnen worden (thuisisolatie, telewerken enzovoort) 
om te vermijden dat zij andere personen zouden besmetten met het SARS-CoV-2-virus. Daar dit een taak 
van preventieve gezondheidszorg uitmaakt, komt de bevoegdheid ervan toe aan de deelstaten.Gezien 
de besmettelijkheid van het SARS-CoV-2-virus is het ook nodig om na te gaan met welke personen de besmette 
of vermoedelijk besmette persoon in contact is geweest (contactopsporing), zodat ook aan deze personen 
de nodige aanbevelingen kunnen worden gegeven (zich laten testen, contacten beperken enzovoort) om een 
verdere verspreiding van COVID-19 te voorkomen. Ook deze taken van contactopsporing vallen onder het 
luik manueel contactonderzoek. Ook hier maakt dit een taak uit van preventieve gezondheidszorg die ressorteert 
onder de materiële bevoegdheid van de deelstaten.Het opsporen van COVID-19-besmettingen behoort 
dan ook tot de bevoegdheid van de gemeenschappen. Die bevoegdheid omvat ook het vaststellen van een regeling 
voor de bescherming van natuurlijke personen bij de verwerking van persoonsgegevens die naar aanleiding 
van die opsporing worden verzameld. Teneinde de gegevensverwerking van dit manuele contactonderzoek 
in heel België uniform te laten verlopen, werd aan Sciensano, Belgisch Instituut voor Volksgezondheid, 
de opdracht gegeven om gezondheids- en contactgegevens van patiënten in te zamelen bij artsen, laboratoria 
en ziekenhuizen en te verwerken in één centrale gegevensbank.Een centrale gegevensbank is noodzakelijk, 
gelet op de mobiliteit van de burgers doorheen de verschillende deelstaten. Het aanhouden van verschillende 
gegevensbanken per deelstaat, zou aldus inhouden dat gegevensbanken met elkaar dienen te interageren 
op het ogenblik dat dergelijke verplaatsingen zich voordoen. Op praktisch gebied zou dit interageren 
voor een vertraagde werking van de contact centra kunnen zorgen, daar moet worden gewacht op input uit 
de andere deelstaten. Bovendien brengt het doorgeven van persoonsgegevens tussen verschillende gedecentraliseerde 
databanken op regelmatige basis een veel groter risico op datalekken met zich mee. Omwille van deze redenen 
werd het advies van de Gegevensbeschermingsautoriteit om decentrale gegevensbanken in te richten, niet 
opgevolgd. Met het oog op een veiliger en efficiënter beleid, heeft dit besluit tot doel allereerst de 
juridische basis te bieden voor deze centrale gegevensbank.Deze gegevensbank bij Sciensano, 
die middels dit besluit wordt opgericht (hierna "Gegevensbank I"), zal voorzien in de uitwisseling van 
gegevens met de gegevensbanken, die worden opgericht ter ondersteuning van de door de bevoegde regionale 
overheden of door de bevoegde agentschappen aangeduide contactcentra. Deze laatste - eveneens centraal 
gehoste gegevensbanken (hierna "Gegevensbanken III en IV") - worden middels dit besluit ook opgericht.Teneinde 
de gezondheids-inspectiediensten en de mobiele teams toe te laten de aan hen toevertrouwde taken (waaronder 
het identificeren en opsporen van uitbraken van COVID-19 en clusters, het ter plekke maatregelen treffen 
voor het indijken van COVID-19 uitbraken en clusters) naar behoren te kunnen uitoefenen, is het ook noodzakelijk 
dat er wordt voorzien in een uitwisseling van de gegevens tussen de Gegevensbank I en de gezondheids-inspectiediensten, 
alsook met de mobiele teams.Voorts moeten de functies van de bestaande epidemiologische monitoring 
blijvend gegarandeerd worden. Derhalve zal het van belang zijn om onderzoeksinstellingen, met inbegrip 
van Sciensano, in staat te stellen wetenschappelijke of statistische studies uit te voeren in verband 
met de verspreiding van het coronavirus COVID-19 en/of om het beleid in de strijd tegen het coronavirus 
te ondersteunen, middels de uitwisseling van de gegevens tussen de Gegevensbank I en de reeds bestaande 
gegevensbank bij Sciensano, die vandaag de dag al wordt aangewend voor wetenschappelijk onderzoek (hierna 
"Gegevensbank II"). Dit maakt een taak uit die ressorteert onder de materiële bevoegdheid van de Staat 
inzake wetenschappelijk onderzoek. Het verwerken van de persoonsgegevens in de Gegevensbank I gebeurt 
ook in het kader van de federale bevoegdheden inzake wetenschappelijk onderzoek, zoals blijkt uit artikel 
1, § 2 van dit besluit. In dat opzicht wordt aangesloten bij de surveillance activiteiten waarmee 
Sciensano is belast bij artikel 4 van de wet van 25 februari 2018 `tot oprichting van Sciensano'.Om 
tegemoet te komen aan de beperkingen inzake de doeltreffendheid van het manueel contactonderzoek, is 
het noodzakelijk om te voorzien in bijkomende manieren van contactopsporing. Zo is het immers niet altijd 
mogelijk is om zich exact te herinneren met wie men allemaal contact heeft gehad over een bepaalde tijdsperiode, 
laat staan dat men van al die personen de contactgegevens zou hebben. Derhalve wordt naast het manuele 
contactonderzoek in dit besluit een kader voorzien om het digitale contactonderzoek via een digitale 
contactopsporings-applicatie mogelijk te maken.2. Manueel contactonderzoekTeneinde 
het manuele contactonderzoek zo efficiënt mogelijk te maken dient de Gegevensbank I te fungeren als de 
centrale gegevensbank in de strijd tegen de verspreiding van COVID-19. Sciensano, als verwerkingsverantwoordelijke, 
beheert de Gegevensbank I die persoonsgegevens bevat die zorgverleners en zorgverstrekkende instellingen 
verstrekken. Echter voor de doelstellingen uiteengezet in dit besluit zal het ook noodzakelijk zijn dat 
de medewerkers van de contactcentra (met inbegrip de veldonderzoekers) en de mobiele teams de door hen 
verzamelde gegevens met de Gegevensbank I delen. Dit met het oogmerk een zo efficiënt en volledig mogelijk 
manueel contactonderzoek te organiseren.Deze gegevensbank bestaat naast de in 2014 opgerichte 
Gegevensbank II bij Sciensano, dewelke in het kader van de strijd tegen COVID-19 zal fungeren als ontvanger 
van de verzamelde gegevens uit Gegevensbank I, weliswaar na pseudonimisering en enkel om deze gegevens 
aan te wenden voor verder wetenschappelijk en epidemiologisch onderzoek.Met het oog op het 
uitwisselen van gegevens met de regionale gezondheidsinspectiediensten, mobiele teams en/of de door de 
bevoegde agentschappen aangeduide contactcentra vanuit de Gegevensbank I worden - zoals hierboven reeds 
aangegeven - twee bijkomende centraal beheerde gegevensbanken opgericht, met name Gegevensbanken III 
en IV, waarvoor (i) het Vlaams Agentschap Zorg en Gezondheid, (ii) het Agence Wallonne pour une Vie de 
Qualité, (iii) het ministerie van de Duitstalige Gemeenschap en (iv) de Gemeenschappelijke Gemeenschaps-commissie 
elk voor hun respectievelijke gezondheidsgebied verwerkings-verantwoordelijke zijn. Het betreft hier 
de volgende twee gegevensbanken:1. de gegevensbank met belorders en orders voor de medewerkers 
van het contactcentrum (Gegevensbank III) ;2. de gegevensbank met contactgegevens van collectiviteiten 
(Gegevensbank IV).Een (vermoedelijk) besmet persoon die gecontacteerd wordt door het contactcentrum 
om informatie te verstrekken over de personen met wie hij in contact is geweest, dient de omstandigheden 
waarin dat contact heeft plaatsgevonden niet te preciseren.Een afwijking van het beroepsgeheim 
wordt voorzien voor de volgende personen:- gezondheidszorgverleners;- personen die 
het beroepsgeheim moeten bewaren.In het geval van gezondheidszorgverleners, deze zijn van hun 
geheimhoudingsplicht ontheven wanneer zij enerzijds de Gegevensbank I moeten voeden voor de doeleinden 
die in dit besluit zijn voorzien, maar anderzijds ook wanneer het contactcentrum contact met hen opneemt 
als (vermoedelijk) besmette persoon, om informatie te verstrekken over de personen met wie zij in contact 
zijn geweest.Wat betreft de andere personen die, uit hoofde van hun staat of beroep, houder 
zijn van geheimen die hen zijn toevertrouwd, deze zijn ook van hun geheimhoudingsplicht ontheven wanneer 
het contactcentrum contact met hen opneemt als (vermoedelijk) besmette persoon, om informatie te verstrekken 
over de personen met wie zij in contact zijn geweest.Deze Gegevensbanken III en IV wisselen 
gegevens uit in het in het kader van het contactonderzoek, dit met elkaar en met de Gegevensbank I.Met 
collectiviteiten worden gemeenschappen van personen bedoeld met betrekking tot dewelke de bevoegde gezondheidsinspecties 
oordelen dat er een verhoogd risico op verspreiding van het coronavirus COVID-19 bestaat, op basis van 
de meest recente wetenschappelijke inzichten. Het kan bijvoorbeeld gaan om een ziekenhuis, school, asielcentrum, 
gevangenis, woonzorgcentrum, werkplaats, instelling voor personen met een beperking, kinderopvang, revalidatiecentrum 
of een kazerne. De instellingen die onder de term collectiviteiten kunnen vallen kunnen, indien nodig, 
verduidelijkt worden middels een besluit bedoeld zoals in artikel 1 § 4.Verwerkingsdoeleinden 
met betrekking tot de opslag en uitwisseling van persoonsgegevens in de hiertoe opgerichte gegevensbank 
(I) bij SciensanoDe verwerkingsdoeleinden van deze gegevensinzameling in de Gegevensbank I 
en de daaropvolgende gegevensuitwisseling naar de Gegevensbanken II, III en IV zijn vierledig.1. 
De gegevensinzameling en -uitwisseling dienen om de bevestigde besmette personen en de personen bij wie 
een arts een ernstig vermoeden heeft dat ze besmet zijn, te kunnen opsporen en contacteren - via elke 
mogelijke manier van communicatie - om hen de nodige aanbevelingen te kunnen geven en om deze personen 
verder te kunnen opvolgen, alsook om info te verstrekken over de personen met wie zij contact hebben 
gehad.Om dit verwerkingsdoeleinde te verwezenlijken wordt er een uitwisseling van gegevens 
tussen Gegevensbank I en Gegevensbank III voorzien, waar nodig ook met de Gegevensbank IV.2. 
De gegevensinzameling en -uitwisseling zijn noodzakelijk met het oog op het contacteren van de personen 
met wie de besmette of vermoedelijke besmette personen (hierna "indexpersonen") in aanraking zijn gekomen, 
via elke mogelijke manier van communicatie, om hygiëne- en preventierichtlijnen te verstrekken, quarantaine 
voor te stellen en/of om hen uit te nodigen om getest te worden op het coronavirus COVID-19 alsmede de 
verdere opvolging hiervan. Het contactcentrum zal eveneens de referentiearts, of bij gebrek aan een referentiearts, 
de administratief verantwoordelijke van de collectiviteit waar de (vermoedelijk) besmette patiënt deel 
van uitmaakt contacteren, met het oog op informeren omtrent de (vermoedelijke) besmetting van de persoon 
die deel uitmaakt van de collectiviteit.Om dit verwerkingsdoeleinde te verwezenlijken wordt 
er een uitwisseling van gegevens tussen Gegevensbank I en Gegevensbank III voorzien, waar nodig ook met 
de Gegevensbank IV. De Gegevensbank I dient vervolgens te worden gevoed met de gegevens van de personen 
waarmee de indexpersonen mee in contact zijn gekomen, die door het desbetreffende contactcentra werden 
verzameld.3. De gegevensinzameling en -uitwisseling zijn noodzakelijk zowel voor de bevoegde 
gezondheidsinspectiediensten van de deelstaten in het kader van hun reglementaire opdrachten, alsook 
voor de taken die de mobiele teams van de gezondheidsinspectie-diensten toebedeeld zullen krijgen. De 
gezondheidsinspectiediensten zijn deze bedoeld in respectievelijk het decreet van 21 november 2003 betreffende 
het preventieve gezondheidsbeleid (voor Vlaanderen), het decreet van 2 mei 2019 tot wijziging van het 
Waalse Wetboek van Sociale Actie en Gezondheid wat betreft de preventie en de bevordering van de gezondheid 
(voor Wallonië), de ordonnantie van 19 juli 2007 betreffende het preventieve gezondheidsbeleid en het 
besluit van 23 april 2009 van het Verenigd College van de Gemeenschappelijke Gemeenschapscommissie betreffende 
de profylaxe tegen overdraagbare ziekten (voor Brussel) en het decreet van het Parlement van de Duitstalige 
Gemeenschap van 1 juni 2004 betreffende de gezondheidspromotie en inzake medische preventie en zijn uitvoeringsbesluiten.Hieronder 
valt eveneens het opsporen en onderzoeken van clusters, waarbij mobiele teams worden ingezet om deze 
clusters in collectiviteiten en leef-gemeenschappen op te sporen en daarbij door de respectievelijke 
deelstaat bepaalde maatregelen te nemen.Om dit verwerkingsdoeleinde te verwezenlijken wordt 
er een uitwisseling van gegevens tussen Gegevensbank I voorzien met de gezondheidsinspectiediensten alsook 
met de door hen aangeduide mobiele teams, ieder binnen hun bevoegdheidssfeer.4. De gegevensinzameling 
en -uitwisseling dienen tenslotte om na pseudonimisering van de gegevens, deze ter beschikking te stellen 
aan de Gegevensbank II met het oog wetenschappelijk, statistisch en/of beleidsondersteunend onderzoek 
door onderzoeksinstellingen, met inbegrip van Sciensano, in het kader van de strijd tegen het coronavirus 
COVID-19 en beleid daaromtrent.Om dit verwerkingsdoeleinde te verwezenlijken wordt er een uitwisseling 
van gepseudonimiseerde gegevens tussen Gegevensbank I en Gegevensbank II voorzien.Categorieën 
van persoonsgegevens die verzameld worden in het kader van huidig besluitDe categorieën van 
persoonsgegevens die verzameld worden zijn identificatie- en contactgegevens, testgegevens, voorschriften, 
resultaten van CT-scans en vermoedelijke diagnoses van personen enerzijds en gegevens van de besmette 
personen of de personen van wie een ernstig vermoeden bestaat dat deze persoon besmet zijn alsook gehospitaliseerde 
patiënten met een bevestigde diagnose van het coronavirus bij de ziekenhuizen anderzijds. Een heel aantal 
van deze gegevens wordt ingezameld door laboratoria, triageposten, ziekenhuizen en artsen, CRA's (coördinerend 
en raadgevend artsen) in de collectiviteiten (bijvoorbeeld woonzorgcentra, asielcentra en gevangenissen). 
De vermoedelijke diagnose bij gebrek aan test doelt enkel op de vermoedelijke besmetting met het coronavirus 
COVID-19. Deze vermoedelijke diagnose kan enkel werden gesteld door de arts die op basis van een medisch 
onderzoek de vermoedelijke besmetting met het coronavirus COVID-19 vaststelt.Voor wat betreft 
de testen, zijn niet enkel de testresultaten van belang, maar ook zal het type van voorgeschreven en/of 
uitgevoerde test, alsook de datum van de test noodzakelijk zijn. Enerzijds om te bepalen of een patiënt 
al dan niet besmet is, en anderzijds om onderzoekers toe te laten om verder kwaliteits- en statistisch 
onderzoek te voeren inzake het testen op COVID-19. Ook uit resultaten van CT-scans kan een besmetting 
met COVID-19 worden afgeleid. Het verzamelen van deze gegevens laat toe om meer duidelijkheid te verkrijgen 
omtrent het algemeen ziekteverloop van COVID-19 bij een besmette patiënt.Met het oog op de 
eenduidige identificatie van de betrokken personen (zijnde gehospitaliseerde patiënten, besmette personen 
of personen van wie een ernstig vermoeden bestaat dat zij besmet zijn) en het onderling linken van de 
verzamelde gegevens, is het absoluut noodzakelijk om ook het identificatienummer van de sociale zekerheid 
van de betrokken personen wiens gegevens in de Gegevensbank I worden verwerkt op te slaan en te voorzien 
in een algemene toegang tot het Rijksregister. Tevens ontlast dit de artsen, ziekenhuizen en laboratoria 
die de informatie ter beschikking stellen (d.i. de informanten), aangezien zij enkel de gegevens dienen 
aan te leveren die niet kunnen worden teruggevonden in het Rijksregister. Gelet op het feit dat het hele 
gezondheidszorgsysteem in België gebaseerd is op het gebruik van het rijksregisternummer om een patiënt 
daadwerkelijk te kunnen identificeren, is ook dit nummer van noodzakelijk belang om te verwerken binnen 
het manuele contactonderzoek, met het oog op het juist identificeren van de indexpersoon alsook van de 
personen met wie de indexpersoon in contact is geweest.Uitsluitend voor zover dat strikt noodzakelijk 
is voor het realiseren van de verwerkingsdoeleinden die in dit besluit worden vastgelegd, zullen de ingezamelde 
persoonsgegevens ook gekoppeld worden aan persoonsgegevens uit andere gegevensbanken, zoals de Kruispuntbankregisters, 
waaruit de correcte identificatiegegevens kunnen worden gehaald, de gegevensbank Cobrha met accurate 
identificatiegegevens van de betrokken artsen en zorginstellingen en de gegevensbank van de GMD-houders. 
Een koppeling met andere persoonsgegevens die niet nodig is in het kader van diezelfde doeleinden, is 
dus niet toegestaan (de persoonsgegevens mogen bijvoorbeeld geenszins voor fiscale doeleinden worden 
gekoppeld aan persoonsgegevens van de federale overheidsdienst Financiën of voor fraudebestrijding worden 
gekoppeld aan persoonsgegevens uit andere authentieke bronnen).Het gebruik van deze authentieke 
bronnen is van fundamenteel belang om de administratieve last van de informanten te minimaliseren, de 
kwaliteit van de gegevens te verhogen en de vlotte mededeling van testresultaten aan de zorgverleners 
die een besmette patiënt behandelen, te kunnen verzekeren.Ook het opnemen van het RIZIV-nummer 
van de behandelende arts in de Gegevensbank I is van belang. Dit nummer wordt gebruikt om de arts die 
de test heeft voorgeschreven, of de arts die de beslissing tot overruling heeft genomen te kunnen identificeren 
en verifiëren. Dit geldt ook voor wat betreft het RIZIV-nummer van het laboratorium of triagepost, die 
de test heeft afgenomen. Daarnaast dienen deze gegevens voor statistische doeleinden, alsmede kwaliteitsverbetering 
van de uitgevoerde testen in overeenstemming met artikel 5, (1), b, van de Algemene Verordening Gegevensbescherming 
zonder dat dit ooit tot enige strafrechtelijke aansprakelijkheid kan leiden voor de artsen of labo's. 
Om dit mogelijk te maken moet ook het RIZIV-nummer van de arts of het laboratorium worden verwerkt en 
opgeslagen.Tevens worden persoonsgegevens opgeslagen van personen met wie de besmette persoon 
of de persoon van wie een ernstig vermoeden bestaat dat deze persoon besmet is in contact is geweest. 
De verzameling en verwerking van de persoonsgegevens van de personen met wie de besmette persoon of van 
de personen van wie een ernstig vermoeden bestaat dat deze personen besmet zijn, in contact zijn geweest, 
gebeurt op basis van de uitgewerkte scripts van het opsporingssysteem van het contactcentrum. Ook nadat 
de personen met wie de besmette persoon of de persoon van wie een ernstig vermoeden bestaat dat deze 
persoon besmet is in contact is geweest reeds zijn gecontacteerd door de contactcentra, worden de gegevens 
van deze personen bewaard met het oog op de verdere opvolging van deze personen.Met het oog 
op epidemiologisch onderzoek, is het eveneens vereist om over informatie te beschikken omtrent de personen 
die getest zijn met een negatief resultaat en de personen die besmet waren maar dit niet langer zijn. 
Het eerste laat toe nuttige conclusies te trekken omtrent de verhouding negatieve testresultaten versus 
positieve testresultaten, het tweede geeft de mogelijkheid om ook conclusies te trekken omtrent immuniteit 
onder de bevolking.De door de mobiele teams verzamelde gegevens kunnen tevens worden doorgegeven 
aan Sciensano om te worden opgeslagen in de Gegevensbank I voor de verdere verwerking en mededeling ervan 
zij het enkel voor de binnen dit besluit bepaalde verwerkingsdoeleinden.In dit besluit worden 
enkel de categorieën van de verzamelde persoonsgegevens opgelijst, doch reeds met een niet-limitatieve 
opsomming van de persoonsgegevens die onder de desbetreffende categorie vallen om de transparantie rond 
het inzamelen en verwerken van de gegevens in dit kader te vergroten. Dit teneinde toe te laten om het 
systeem van het manuele contactonderzoek in al zijn facetten mee te laten evolueren met het voortschrijdend 
wetenschappelijk inzicht alsook met de noodzaak om in tijden van deze Covid-19 crisis snel te kunnen 
schakelen.Toegang en doorgifte van persoonsgegevensHet is vanzelfsprekend dat het 
door de bevoegde regionale overheden of door de bevoegde agentschappen aangeduide contactcentrum enkel 
de gegevens zal ontvangen die nodig zijn voor de contactopsporing en voor zover de betrokkenen onder 
de bevoegdheid van de desbetreffende regionale overheid of bevoegde agentschap vallen. Meer in het bijzonder 
bevat de Gegevensbank III de belorders voor de medewerkers van het contactcentrum. Deze wordt gevoed 
vanuit de centrale Gegevensbank I enkel met de gegevens van besmette of vermoedelijke besmette personen 
en enkel voor zover deze gegevens noodzakelijk zijn voor het contactonderzoek, zoals naam, contactgegevens 
en aanduiding dat de persoon gebeld moet worden als (vermoedelijk) besmet persoon. De resultaten van 
dit contactonderzoek komen op hun beurt terecht in de Gegevensbank I. Gegevensbank IV tenslotte, bevat 
contactgegevens van collectiviteiten waar de betrokkene deel van uitmaakt, dewelke gegevens uitwisselt 
met Gegevensbanken I en, III en IV.Het contactcentrum neemt niet enkel contact op met de personen 
van wie de arts een ernstig vermoeden van besmetting heeft of met de personen waarbij de coronavirus 
COVID-19 test uitwees dat ze besmet zijn, maar tevens met de personen met wie zij in nauw contact zijn 
gekomen. Het door de bevoegde regionale overheden of door de bevoegde agentschappen aangeduide contactcentrum 
ontvangt deze gegevens uit de Gegevensbank I bij Sciensano. Gaat het om contacten met personen in een 
collectiviteit met een kwetsbare populatie, dan contacteert het contactcentrum de referentiearts, of 
bij gebreke hieraan, de administratief verantwoordelijke van die collectiviteit voor verdere opvolging 
van de situatie. Gaat het om contacten met individuele personen, dan contacteert het contactcentrum die 
individuele personen telefonisch, geeft ze vervolgens op basis van de informatie die zij verschaffen 
de gepaste aanbevelingen (thuis blijven, thuis werken, zich laten testen,...) en bevestigt deze aanbevelingen 
elektronisch. Deze elektronische zending betreft enkel een bevestiging van de aanbevelingen die mondeling 
werden gegeven. Eveneens is het mogelijk dat veldonderzoekers fysieke bezoeken afleggen bij de betrokkenen, 
wanneer telefonisch of elektronisch contact onmogelijk is.De mobiele teams en de gezondheidsinspectiediensten 
van de materieel en territoriaal bevoegde deelstaten of de bevoegde agentschappen hebben toegang tot 
de gegevens in de Gegevensbank I voor zover de toegang gebeurt binnen de in dit besluit bepaalde verwerkingsdoeleinden 
inzake contactonderzoek; de toegang gebeurt in het kader van hun respectievelijke regionale bevoegdheden 
in het kader van initiatieven om uitbreiding van schadelijke effecten die veroorzaakt zijn door infectieziekten 
tegen te gaan, waarbij deze initiatieven beperkt dienen te worden tot initiatieven ter bestrijding van 
de schadelijke effecten van het coronavirus COVID-19.De gepseudonimiseerde gegevens die zich 
bevinden in Gegevensbank II kunnen enkel worden doorgegeven aan derde partijen in het kader van wetenschappelijke 
of statistische studies inzake de strijd tegen de verspreiding van het coronavirus COVID-19 en/of om 
het beleid op dit gebied te ondersteunen. Deze doorgifte is enkel mogelijk na beraadslaging door de kamer 
sociale zekerheid en gezondheid van het Informatieveiligheidscomité.Bevoegdheid van het InformatieveiligheidscomitéHet 
Informatieveiligheidscomité is een onafhankelijk orgaan dat als taak heeft om toestemming te verlenen 
voor de mededeling van persoonsgegevens in de sociale en gezondheidszorgsector, met inachtneming van 
de grondbeginselen van de gegevensbescherming en om de bescherming van gegevens en informatiebeveiliging 
te bevorderen.Het voorleggen van de mededeling van persoonsgegevens aan een beraadslaging van 
het informatieveiligheidscomité is een door de federale wet vastgestelde regel en vormt een maatregel 
van gegevensbescherming door ontwerp en door standaardinstellingen in de zin van het Algemene Verordening 
Gegevensbescherming. Het is gebaseerd op de artikelen 6, § 2 en 9, § 4 van de Algemene 
Verordening Gegevens-bescherming.In de beraadslagingen van Informatieveiligheidscomité wordt 
namelijk gespecificeerd welke informatiebeveiligingsmaatregelen door de actoren van een gegevenscommunicatie 
moeten worden nageleefd en wordt preventief beoordeeld of er niet meer persoonsgegevens aan de verwervende 
organisatie worden verstrekt dan nodig is om legitieme doeleinden van de verwerking te verwezenlijken.De 
beraadslagingen van het Informatieveiligheidscomité zijn bindend voor de actoren van de gegevensuitwisseling. 
Anderzijds hebben zij tot doel de actoren van de gegevensuitwisseling rechtszekerheid te bieden, zodat 
een effectieve en efficiënte gegevensuitwisseling niet onnodig wordt belemmerd door een gebrek aan duidelijkheid 
over de ten uitvoer te leggen informatiebeveiligingsmaatregelen of over de legitimiteit van de openbaarmaking 
van persoonsgegevens.De beraadslagingen van het Informatieveiligheidscomité hebben alleen betrekking 
op de (elektronische) uitwisseling van gegevens. Bij zijn beraadslagingen is het Informatieveiligheidscomité 
gebonden aan de wettelijke bepalingen betreffende de verwerkingsdoeleinden van de instanties die de gegevens 
ontvangen. De beraadslagingen van het Informatieveiligheidscomité zijn slechts een rechtsgrond die een 
orgaan dat persoonsgegevens verwerkt op basis van legitieme doeleinden in staat stelt om deze persoonsgegevens 
aan andere organen mee te delen, in het kader van legitieme doeleinden waarvoor het ontvangende orgaan 
persoonsgegevens kan verwerken.De beraadslagingen van het Informatieveiligheidscomité vormen 
geen rechtsgrondslag voor de eerste verzameling en verwerking van persoonsgegevens door de verstrekkende 
instantie. De ontvangende instantie moet daarentegen de persoonsgegevens verwerken op basis van de rechtsgrondslagen 
die haar ter beschikking staan. Het Informatieveiligheidscomité kan derhalve het doel van de eerste verwerking 
door de verstrekkende instantie niet uitbreiden, noch kan het een andere rechtsgrondslag bieden voor 
de verwerking door de ontvangende instantie dan die waarin bij of krachtens de wet is voorzien.Het 
Informatieveiligheidscomité is geen toezichthoudende autoriteit in de zin van de algemene verordening 
inzake gegevensbescherming. Zij is dus niet bevoegd om toezicht te houden op de naleving, problemen en 
geschillen op te lossen of klachten te behandelen. Het is inderdaad de Gegevensbeschermings-autoriteit 
die voor deze zaken bevoegd is. De Gegevensbeschermingsautoriteit kan te allen tijde elke beraadslaging 
van het Informatieveiligheidscomité vergelijken met hogere wettelijke normen en, in geval van niet-naleving, 
het Informatieveiligheidscomité verzoeken zijn beraadslaging over de door hem aangegeven punten te heroverwegen.Het 
Informatieveiligheidscomité zal binnen het kader van huidig besluit beraadslagingen verlenen voor concrete 
gegevensuitwisselingen, voor zover nog niet opgenomen in dit besluit. Deze beraadslagingen kunnen enkel 
worden verleend voor mededelingen binnen de verwerkingsdoeleinden en voor de categorieën van persoonsgegevens 
bepaald in dit besluit. Het Informatieveiligheidscomité kan dus in geen geval zelf andere verwerkingsdoelstellingen 
noch categorieën van persoonsgegevens vaststellen voor de mededeling van persoonsgegevens aan of door 
de gegevensbank van Sciensano.Het Informatieveiligheidscomité, in het bijzonder de kamer sociale 
zekerheid en gezondheid, kan enkel voor de in dit besluit bepaalde verwerkingsdoeleinden verder verduidelijken 
welke specifieke persoonsgegevens binnen een bepaalde categorie van persoonsgegevens kunnen worden verwerkt, 
toegankelijk worden gemaakt en/of worden meegedeeld aan één van de Gegevensbanken II, III, IV of die 
vanuit de Gegevensbank IV aan de Gegevensbank I bij Sciensano moeten worden meegedeeld, voor zover nuttig 
voor het realiseren van het desbetreffende verwerkingsdoeleinde. De beraadslagingen van het 
Informatieveiligheidscomité worden gepubliceerd op de respectieve websites.Teneinde toe te 
laten het systeem van het manuele contactonderzoek in al zijn facetten te kunnen laten evolueren met 
het voortschrijdend wetenschappelijk inzicht alsook met de noodzaak om in tijden van deze COVID-19 crisis 
snel te kunnen schakelen, kunnen (i) de instellingen die onder de collectiviteiten kunnen vallen, (ii) 
de categorieën van informatieverstrekkers die persoonsgegevens verplicht dienen mee te delen aan Sciensano 
voor opslag en verdere verwerking ervan in de centrale gegevensbank en (iii) de categorieën persoonsgegevens 
die in de Gegevensbanken I, II, III en IV worden verwerkt worden verduidelijkt, gewijzigd of aangevuld 
door de Koning middels een koninklijk besluit vastgesteld na overleg in de Ministerraad en in de Interministeriële 
Conferentie VolksgezondheidHet Informatieveiligheidscomité zal bijgevolg niet kunnen bepalen 
welke instellingen onder de collectiviteiten kunnen vallen, welke categorieën van informatieverstrekkers 
verplicht persoonsgegevens dienen mee te delen aan Sciensano, of welke categorieën van gegevens in de 
Gegevensbanken I, II, III en IV worden verwerkt. Deze elementen dienen middels een koninklijk besluit 
zoals bedoeld in artikel 1 § 4 te worden vastgelegd. Dit neemt echter niet weg dat het Informatieveiligheidscomité 
m.b.t. gegevensstromen die betrekking hebben op collectiviteiten, bijkomende informatieverstrekkers en 
bijkomende categorieën van persoonsgegevens haar bevoegdheden zoals beschreven in dit besluit kan uitoefenen.VeiligheidsmaatregelenEveneens 
nemen de respectievelijke verantwoordelijken voor de verwerking de nodige passende technische en organisatorische 
maatregelen om een hoog beveiligingsniveau te waarborgen. Dit houdt onder meer in dat de gegevensbanken 
zullen voldoen aan de principes van gegevensbescherming door ontwerp en door standaardinstellingen. Ook 
wordt gewaarborgd dat het pseudonimiseren van persoonsgegevens op zodanige wijze gebeurt, dat de persoonsgegevens 
niet meer aan een specifieke betrokkene kunnen worden gekoppeld zonder dat er aanvullende gegevens worden 
gebruikt, alsook dat deze wijze van pseudonimiseren overeenkomstig de in de Algemene Verordening Gegevensbescherming 
opgenomen nieuwe definitie geschiedt.Bewaringstermijn van de persoonsgegevensIn ieder 
geval worden de persoonsgegevens uit de centrale gegevensbank (I) uiterlijk 60 dagen na de opslag gewist. 
Deze periode van 60 dagen houdt rekening met de meest recente ontwikkelingen in het epidemiologisch onderzoek 
(bv. op het gebied van tests) die nodig zijn om een goede follow-up van personen te garanderen. De gepseudonimiseerde 
gegevens die zich bevinden in de Gegevensbank II voor wetenschappelijk onderzoek worden gewist conform 
hetgeen bepaald in de wet van 10 april 2014 houdende diverse bepalingen inzake gezondheid en de in uitvoering 
daarvan afgesloten samenwerkingsovereenkomst tussen het RIZIV en Sciensano. De persoonsgegevens uit Gegevensbank 
III worden dagelijks gewist en de persoonsgegevens in gegevensbank IV worden om de tien jaar ofwel geüpdatet, 
ofwel gewist.De ontvangen persoonsgegevens worden in elk geval door de verwerkings-verantwoordelijke 
gewist vijf dagen na de dag waarop dit besluit ophoudt uitwerking te hebben, met name ten laatste op 
20 oktober 2020.Transparantie en rechten van betrokkenenDoor de respectievelijke 
verantwoordelijken voor de verwerking worden maatregelen getroffen om de nodige transparantie te voorzien 
inzake de verwerking van persoonsgegevens en om te kunnen voldoen aan de uitoefening van de rechten van 
betrokkenen inzake persoonsgegevens.De communicatie naar de burger toe dient beknopt, transparant 
en begrijpelijk te zijn en dit op verscheidene niveaus. Bij de contactname met de betrokkene via de contactcentra 
dient er transparant te worden gecommuniceerd met betrekking tot de verwerking van hun de persoonsgegevens. 
Eveneens wordt een website voorzien waar de betrokkene op een gemakkelijke manier alle informatie terug 
kan vinden.Digitale contactopsporingIn dit besluit wordt tevens een kader voorzien 
om contactonderzoek via een digitale contactopsporingsapplicatie mogelijk te maken.Een digitale 
contactopsporingsapplicatie kan burgers toelaten zelf vast te stellen of ze recent in contact zijn geweest 
met een besmet persoon. Een fundamentele vereiste ter voorkoming van de verdere verspreiding van het 
virus die berust op digitale technologieën is het vertrouwen van de burger in deze technologieën en de 
grootst mogelijke deelname van de burger aan deze technologieën. Het gebruik ervan moet dan ook met de 
strengste waarborgen omkaderd zijn en voldoen aan de vereisten inzake de grondrechten. De toepassing 
van de data protection-by-design principes van de Algemene Verordening Gegevens-bescherming moet centraal 
staan bij de ontwikkeling van een digitale contactopsporingsapplicatie. Het Europees Comité voor gegevensbescherming 
beveelt op dit vlak digitale contactopsporingsapplicaties aan die gebruik maken van bluetooth en die 
gedecentraliseerd werken, een methode waarvoor ook geopteerd wordt in voorliggend besluit. Bij het opstellen 
van dit besluit werd rekening gehouden met de aanbevelingen van de bevoegde nationale en internationale 
instanties, in het bijzonder de Europese Commissie, het Europees Comité voor Gegevensbescherming en de 
Belgische Gegevensbeschermingsautoriteit.Ultiem behoort de beslissing om een digitale contactopsporingsapplicatie 
te installeren en te gebruiken enkel en alleen toe aan de burger. Dit besluit opteert voor een systeem 
waarbij zowel de installatie alsook het gebruik van een digitale contactopsporingsapplicatie vrijwillig 
gebeurt door de betrokkene. Daarnaast wordt ook het doorgeven van een eventuele vastgestelde besmetting 
vrijwillig gelaten.Het stimuleren van een ruim gebruik door de burgers van eenzelfde digitale 
contactopsporingsapplicatie, ontwikkeld volgens het principe van data protection -by-design, is dus een 
maatregel die volledig strookt met het principe vastgelegd in de Algemene Verordening Gegevensbescherming 
dat stelt dat moet worden gekozen voor maatregelen die toelaten vooropgestelde doeleinden te bereiken 
op de meest effectieve wijze en op een manier die het minst invasief is op het vlak van de het recht 
op bescherming van de persoonlijke levenssfeer.Alle digitale contactopsporingsapplicaties die 
in België worden gebruikt, binnen het kader van de contactopsopsporing van de overheden, dienen overeenkomstig 
dit besluit gebaseerd te zijn op het DP3T systeem, een open-bron systeem dat uitgewerkt werd door een 
pan-Europese groep van academici gespecialiseerd in onder meer encryptie, informatiebeveiliging, privacy 
en epidemiologie, en dat ook al in andere Europese landen gebruikt wordt. Dit moet ervoor zorgen dat 
de inmenging op het vlak van het privéleven wordt geminimaliseerd. Dit besluit belet niet dat andere 
digitale oplossingen worden uitgewerkt binnen het kader van de privé-sector of onderzoeksinstellingen, 
zolang deze vrijwillig zijn, voorzien in expliciete en geïnformeerde toestemming en volledig voldoen 
aan alle vereisten van de Algemene Verordening Gegevensbescherming.Gelet op het volledig vrijwillig 
karakter van het gebruik van een digitale contactopsporingsapplicatie, en het feit dat het gebruik van 
het DP3T systeem de inmenging op het vlak van het privéleven minimaliseert, draagt het gebruik van dergelijke 
applicaties bij tot de juiste balans tussen het recht op gezondheid en de inmenging op het vlak van het 
privéleven.Het DP3T systeem is gepubliceerd, en de broncode is openbaar waardoor deze door 
onafhankelijke experten geverifieerd kan worden . In die zin komt dit dus tegemoet aan de aanbeveling 
van de GBA in haar advies 34/2020 om de broncode te publiceren.Een digitale contactopsporingsapplicatie 
op basis van DP3T bestaat uit een mobiele applicatie die door de gebruiker vrijwillige lokaal op diens 
toestel geïnstalleerd en gebruikt kan worden, en een centrale loglijst. De mobiele applicatie registreert 
de contacten tussen gebruikers zonder dat de identiteit achterhaald kan worden. De loglijst laat een 
gebruiker toe om een vastgestelde besmetting alsook het vermoedelijke tijdstip van deze besmetting op 
vrijwillige basis en via een gecontroleerde wijze door te geven, zodat andere gebruikers verwittigd kunnen 
worden wanneer die in contact zouden zijn geweest met de besmette gebruiker in de periode dat hij/zij 
besmettelijk was, zonder dat hij hierbij de identiteit van de besmette gebruiker of de andere gebruiker 
waarmee hij/zij in contact was kan achterhaald worden.Een digitale contactopsporingsapplicatie 
op basis van het DP3T systeem slaat enkel volledig gepseudonimiseerde of anonieme gegevens op, op het 
toestel van de gebruiker, met name beveiligde sleutels en tijdelijk willekeurige serienummers, zonder 
verwijzing naar de identiteit van de personen waartussen het contact heeft plaatsgevonden, noch naar 
de plaats waar het contact heeft plaatsgevonden. Het benaderend tijdstip waarop het contact heeft plaatsgevonden 
wordt wel bewaard omdat dit nodig is om te kunnen vaststellen of het contact heeft plaatsgevonden tussen 
het begin van de besmettelijkheid en de vaststelling van de besmetting.Dit besluit voorziet 
dat Sciensano de verwerkingsverantwoordelijke is van de centrale loglijst. Sciensano moet er op toezien 
dat de nodige technische en organisatorische maatregelen genomen zijn om de loglijst te beschermen, en 
dat de gegevens van de loglijst niet gekruist worden met andere databanken. Gelet op de bijzondere ervaring 
bij Sciensano inzake de gegevensbescherming bij de omgang met gezondheidsgegevens voor wetenschappelijk 
onderzoek en het implementeren van dergelijke methoden van beveiliging en pseudonimisering van gegevens, 
lijkt Sciensano de meest aangewezen verantwoordelijke voor deze verwerking te zijn.De functionaliteiten, 
de modaliteiten en de technische voorwaarden voor het gebruik van een digitale contactopsporings-applicatie 
die in dit besluit worden bepaald beperken zich tot wat strikt noodzakelijk is om de waarborgen ter bescherming 
van de fundamentele rechten en vrijheden van de burgers, en in het bijzonder de bescherming van de verwerkte 
informatie, te kunnen bepalen.Dit besluit handelt enkel over digitale contactopsporingsapplicaties 
in het kader van de COVID-19 epidemie. Andere e-Gezondheidsapplicaties, zoals applicaties voor triage, 
zelfmonitoring, monitoring in het kader van een zorgrelatie of applicaties voor zorg op afstand, worden 
niet door dit besluit geregeld.Waarborgen ter vrijwaring van de grondrechten en in het bijzonder 
de bescherming van persoonsgegevensDit besluit bepaalt het juridisch kader waarbinnen een digitale 
contactopsporingsapplicatie functioneert. Bij het opstellen van dit besluit werd rekening gehouden met 
de aanbevelingen van de bevoegde nationale en internationale instanties, in het bijzonder de Europese 
Commissie, het Europees Comité voor Gegevensbescherming en de Belgische Gegevensbeschermings-autoriteit.Zoals 
bevestigd door hogergenoemde instanties, voorziet de Europese privacywetgeving in een wettelijke basis 
voor de ontwikkeling en het gebruik van een digitale contactopsporingsapplicatie, in het bijzonder artikelen 
6, § 1, e) en 9, § 2, i) van de Algemene Verordening Gegevensbescherming. Dit besluit beroept 
zich dan ook op deze specifieke wettelijke grondslagen.Dit besluit voorziet in de wettelijke 
grondslag om volgende doelstellingen te verwezenlijken:• in de eerste plaats dient een 
digitale contactopsporings-applicatie contacten tussen gebruikers op een geautomatiseerde manier te registreren 
zonder dat hierbij de identiteit van de gebruikers kan achterhaald worden;• in de tweede 
plaats dient een digitale contactopsporings-applicatie de gebruiker waarvan de COVID-19 besmetting is 
vastgesteld de mogelijkheid te geven om vrijwillig te melden dat hij/zij COVID-19 besmet is, en dit op 
een geautoriseerde en gecontroleerde manier om eventuele foutieve of valse meldingen te voorkomen;• 
de melding van de besmetting moet vervolgens toelaten om andere gebruikers die in de periode dat de besmette 
gebruiker besmettelijk was in contact zijn gekomen met de met COVID-19 besmette gebruiker te verwittigen 
dat zij zich in de nabijheid van deze besmette persoon hebben bevonden, zonder dat hierbij de naam, locatie 
of exacte tijdstip van besmetting worden doorgegeven.Dit wettelijk kader is noodzakelijk maar 
mag niet verward worden met de vrije keuze van de burger om een digitale contactopsporingsapplicatie 
te installeren, te gebruiken en te de-installeren. Dit besluit bepaalt het kader voor de technische en 
mensenrechtelijke waarborgen waaraan een digitale contactopsporingsapplicatie dient te voldoen maar legt 
op geen enkele wijze een verplichting op aan de burger om een digitale contactopsporingsapplicatie te 
installeren, te gebruiken of te de-installeren. Op aanbeveling van de GBA in haar advies 34/2020 wordt 
ook verduidelijkt dat een (niet-) gebruiker op geen enkele manier een nadeel of een voordeel mag ondervinden 
op grond van het al dan niet gebruiken van een digitale contactopsporingsapplicatie. Wel zal de digitale 
contactopsporingsapplicatie gepaard gaan met gebruiksvoorwaarden waarbij onrechtmatig gebruik zowel contractueel 
als volgens de regels van het gemeen recht zal worden bestraft.Het installeren van een digitale 
contactopsporingsapplicatie activeert een aantal technische handelingen zoals hierboven omschreven, met 
name het genereren van beveiligde sleutels en tijdelijk willekeurige serienummers. Vervolgens komt het 
nog altijd aan de gebruiker van een digitale contactopsporingsapplicatie toe om al dan niet actief en 
op vrijwillige basis de overige technische handelingen te activeren aan de hand van het bevestigen van 
een COVID-19- besmetting via de applicatie. Het spreekt voor zich dat dit een noodzakelijke stap is om 
de ultieme doelstelling van een digitale contactopsporingsapplicatie, het terugdringen van de COVID-19-epidemie 
en vermijden van nieuwe opflakkeringen, te helpen verwezenlijken.Dit besluit beantwoordt aan 
alle principes van het gegevensbeschermingsrecht:• het bepaalt de doeleinden waarvoor 
een digitale contactopsporingsapplicaties gegevens mag verwerken;• het duidt de verwerkingsverantwoordelijke 
aan die de waarborgen voorzien door dit besluit moet toepassen binnen het strikte kader van de omschreven 
doelstellingen. Sciensano is daarvoor de best geplaatste instelling. Art. 4, § 1 van de wet van 
25 februari 2018 tot oprichting van Sciensano bepaalt dat deze instelling zowel op het federale, gewestelijke 
en gemeenschapsniveau, alsmede op het Europese en internationale niveau, bepaalde opdrachten inzake gezondheid 
vervult, in het bijzonder wetenschappelijk onderzoek en risicobeoordeling;• het bepaalt 
de categorieën van gegevens, zowel persoonsgegevens als niet-identificeerbare gegevens, die door een 
digitale contactopsporings-applicatie mogen worden verwerkt;• het benadrukt de mogelijkheid 
voor een gebruiker van een digitale contactopsporingsapplicatie om de controle over zijn gegevens te 
behouden en naar keuze gegevens te verwijderen;• het benadrukt de nood aan transparantie 
en informatie aan de gebruiker van een digitale contactopsporingsapplicatie;• het bepaalt 
de bewaartermijnen die gelden voor de verzamelde gegevens;• het waarborgt dat gegevens 
in een aparte loglijst of gegevensbank worden verzameld en niet gekruist wordt met andere gegevensbanken;• 
het verbiedt de verwerking van de verzamelde gegevens voor andere doeleinden;• het legt 
technische en organisatorische vereisten op voor de verwerkingsverantwoordelijke teneinde te waarborgen 
dat de verzamelde gegevens beschermd zijn tegen ongeoorloofde of onrechtmatige verwerking en tegen onopzettelijk 
verlies, vernietiging of beschadiging;• het voorziet dat een digitale contactopsporingsapplicatie 
zelfuitdovend is teneinde te waarborgen dat geen gegevens meer worden verzameld zodra het einde van de 
toestand van de coronavirus COVID-19-epidemie wordt verklaard.VariaIn het algemeen 
dient beklemtoond te worden dat de persoonsgegevens overeenkomstig de Algemene Verordening Gegevensbescherming 
rechtmatig worden verwerkt op basis van dit besluit en geenszins op basis van de toestemming van de betrokkene.Ten 
slotte is het van groot belang dat onderhavig besluit voorziet in de basisprincipes, maar tevens voldoende 
ruimte laat om het proces vlot te kunnen bijsturen met het oog op de verhoging van de effectiviteit van 
de contactopsporing.De Koning kan bij een besluit vastgesteld na overleg in de Ministerraad 
en in de Interministeriële Conferentie Volksgezondheid, de nadere regels omschrijven die zijn vereist 
voor het uitvoeren van dit besluit.Ik heb de eer te zijn,Sire,Van Uwe Majesteit,de 
zeer eerbiedige en zeer getrouwe dienaar,De Minister van Sociale Zaken en Volksgezondheid,M. 
DE BLOCK26 JUNI 2020. - Koninklijk besluit nr. 44 betreffende de gezamenlijke 
gegevensverwerking door Sciensano en de door de bevoegde regionale overheden of door de bevoegde agentschappen 
aangeduide contactcentra, gezondheidsinspecties en mobiele teams in het kader van een contactonderzoek 
bij personen die (vermoedelijk) met het coronavirus COVID-19 besmet zijn op basis van een gegevensbank 
bij SciensanoFILIP, Koning der Belgen, Aan allen die nu zijn en hierna wezen zullen, 
Onze Groet.Gelet op Verordening (EG) nr. 2016/679 van het Europese Parlement en de Raad van 
27 april 2016 betreffende de bescherming van natuurlijke personen in verband met de verwerking van persoonsgegevens 
en betreffende het vrije verkeer van die gegevens;Gelet op de bijzondere wet van 8 augustus 
1980 tot hervorming der instellingen, artikelen 5, § 1, I en 6bis, § 2, 1°  en 2°  en 92bis;Gelet 
op het feit dat de federale overheid niet exclusief bevoegd is voor het crisisbeleid wanneer een (acute) 
pandemie dringende maatregelen vereist. De federale overheid, de Gemeenschappen en Gewesten zijn bevoegd 
binnen de grenzen van hun eigen bevoegdheden. De federale overheid is op grond hiervan, ook in elk geval 
bevoegd voor de coördinatie en het beheer van een crisissituatie met betrekking tot een pandemie. Gelet 
op het feit dat de federale overheid en de deelstaten, elk binnen de grenzen van hun eigen materiële 
bevoegdheden, de bevoegdheid hebben om maatregelen aan te nemen inzake de strijd tegen een crisis die 
raakt aan de Volksgezondheid.Gelet op het decreet van het Vlaamse Parlement van 21 november 
2003 betreffende het preventieve gezondheidsbeleid;Gelet op het decreet van het Parlement van 
de Duitstalige Gemeenschap van 1 juni 2004 betreffende de gezondheidspromotie en inzake medische preventie;Gelet 
op de ordonnantie van 19 juli 2007 betreffende het preventieve gezondheidsbeleid;Gelet op de 
wet van 10 april 2014 houdende diverse bepalingen inzake gezondheid en de in uitvoering daarvan afgesloten 
samenwerkingsovereenkomst tussen RIZIV en Sciensano;Gelet op de wet van 25 februari 2018 tot 
oprichting van Sciensano, artikel 4 § 4 en 7 § 2;Gelet op de wet van 5 september 
2018 tot oprichting van het informatieveiligheidscomité en tot wijziging van diverse wetten betreffende 
de uitvoering van verordening (EU) 2016/679 van 27 april 2016 van het Europees Parlement en de Raad betreffende 
de bescherming van natuurlijke personen in verband met de verwerking van persoonsgegevens en betreffende 
het vrije verkeer van die gegevens en tot intrekking van richtlijn 95/46/EG;Gelet op het decreet 
van het Vlaams Parlement van 21 november 2003 betreffende het preventieve gezondheidsbeleid;Gelet 
op het decreet van 2 mei 2019 tot wijziging van het Waalse Wetboek van Sociale Actie en Gezondheid wat 
betreft de preventie en de bevordering van de gezondheid;Gelet op het decreet van het Vlaamse 
Parlement van 29 mei 2020 tot organisatie van de meldingsplicht en het contactonderzoek in het kader 
van COVID-19;Gelet op het besluit van het Verenigd College van de Gemeenschappelijke Gemeenschapscommissie 
van 23 april 2009 betreffende de profylaxe tegen overdraagbare ziekten;Gelet op het besluit 
van de Vlaamse Regering van 19 juni 2009 betreffende initiatieven om uitbreiding van schadelijke effecten, 
die veroorzaakt zijn door biotische factoren, tegen te gaan;Gelet op het besluit van de Waalse 
Regering van bijzondere machten nr. 35 van 5 mei 2020 houdende organisatie van de contact tracing in 
het kader van de bestrijding van de COVID-19-epidemie;Gelet op het besluit van de Regering 
van de Duitstalige Gemeenschap van 7 mei 2020 tot oprichting van een contactcentrum dat belast is met 
het contactonderzoek in het kader van de strijd tegen de gezondheidscrisis die door het coronavirus (COVID-19) 
is ontstaan;Gelet op de wet van 27 maart 2020 die machtiging verleent aan de Koning om maatregelen 
te nemen in de strijd tegen de verspreiding van het coronavirus COVID-19 (II), artikelen 2, 5, § 
1, 1°  en 6;Gelet op het koninklijk besluit nr. 18 van 4 mei 2020 tot oprichting van een databank 
bij Sciensano in het kader van de strijd tegen de verspreiding van het coronavirus COVID-19;Gelet 
op het koninklijk besluit nr. 25 van 28 mei 2020 tot wijziging van het koninklijk besluit nr. 18 van 
4 mei 2020 tot oprichting van een databank bij Sciensano in het kader van de strijd tegen de verspreiding 
van het coronavirus COVID-19;Gelet op het advies van de Inspecteur van Financiën, gegeven op 
23 juni 2020;Gelet op de akkoordbevinding van de Minister van Begroting van 25 juin 2020;Gelet 
op de wetten op de Raad van State, gecoördineerd op 12 januari 1973, artikel 3, § 1;Gelet 
op de dringende noodzakelijkheid, die niet toelaat te wachten op het advies van de afdeling wetgeving 
van de Raad van State, zelfs binnen een verkorte termijn van vijf dagen, onder meer omwille van het feit 
dat het van vitaal belang is voor de volksgezondheid en voor het vermijden van een heropflakkering van 
de COVID 19 epidemie, dat Sciensano beschikt over een databank die toelaat om de contacten van besmette 
personen op te sporen en te contacteren;Overwegende dat de Wereldgezondheidsorganisatie op 
11 maart 2020 de uitbraak van het SARS-CoV-2-virus heeft uitgeroepen tot een pandemie;Overwegende 
dat in het kader van de COVID-19-gezondheidscrisis en om een verdere verspreiding van de ziekte COVID-19 
tegen te gaan, de Nationale Veiligheidsraad, waarin naast de vertegenwoordigers van de federale overheid 
ook vertegenwoordigers van de deelstaten werden opgenomen, werd belast om op elkaar afgestemde maatregelen 
te nemen teneinde de verdere verspreiding van COVID-19 te beperken;Overwegende dat één van 
die noodzakelijke maatregelen is het vroegtijdig opsporen van personen die in contact geweest zijn met 
personen die besmet zijn met COVID-19 of waarvan er een ernstig vermoeden bestaat dat zij besmet zijn 
met COVID-19, alsmede het opsporen van de collectiviteiten waar deze personen deel van uitmaken, zodat 
aan deze personen de nodige aanbevelingen kunnen worden gegeven om te vermijden dat zij andere personen 
zouden besmetten met COVID-19, zoals het vertrekken van hygiëne en preventie richtlijnen, het voorstellen 
van quarantaine en het uitnodigen om te worden getest op COVID-19;Overwegende dat de federale 
staat verantwoordelijk is voor het crisisbeleid wanneer een acute pandemie dringende maatregelen vereist, 
met inachtneming van de materiële bevoegdheden van elke entiteit (doc. Senaat, nr. 5-2232/5);Overwegende 
dat de Gemeenschappen in het kader van hun bevoegdheid inzake preventieve gezondheidszorg call centers 
hebben opgezet om dit contactonderzoek uit te voeren alsook dat er aanbevelingen kunnen worden gegeven 
om te vermijden dat zij andere personen besmetten;Overwegende dat omwille van de nationale 
aanpak van deze crisis en ten einde het contactonderzoek zo optimaal mogelijk te laten verlopen, het 
noodzakelijk is om informatie te verzamelen in één federale gegevensbank, die gegevens uitwisselt met 
drie gegevensbanken die onder de bevoegdheid van de Gemeenschappen vallen;Overwegende dat de 
federale overheid beschikt over bevoegdheden die het haar mogelijk maken de verwerking van gegevens te 
organiseren in het kader van de strijd tegen de verspreiding van COVID-19. In die zin kan zij bij de 
uitoefening van haar bevoegdheden een databank opzetten en, op grond van haar residuele bevoegdheid op 
het gebied van de uitoefening van de geneeskunde, aan de beroepsbeoefenaren in de gezondheidszorg de 
verplichting opleggen om de vereiste gegevens in die databank in te voeren, als een uitzondering op het 
beroepsgeheim. Bovendien kan zij de Gemeenschappen vrijblijvend toegang verlenen tot een dergelijke databank, 
zoals reeds het geval is voor andere federale databanken zoals de Kruispuntbank van de Sociale Zekerheid;Op 
de voordracht van de Minister van Sociale Zaken en Volksgezondheid en op het advies van Onze in Raad 
vergaderde Ministers,Hebben Wij besloten en besluiten Wij :HOOFDSTUK I. - Algemene 
bepalingArtikel 1.  § 1. Voor de toepassing van dit besluit wordt verstaan onder:1° 
 Algemene Verordening Gegevensbescherming: Verordening (EU) 2016/679 van het Europees Parlement en de 
Raad van 27 april 2016 betreffende de bescherming van natuurlijke personen in verband met de verwerking 
van persoonsgegevens en betreffende het vrije verkeer van die gegevens en tot intrekking van Richtlijn 
95/46/EG;2°  clusters: een concentratie van personen besmet of mogelijks besmet met het coronavirus 
COVID-19 in collectiviteiten of gemeenschappen;3°  collectiviteit: een gemeenschap van personen 
met betrekking tot dewelke de bevoegde gezondheidsinspecties oordelen dat er een verhoogd risico op de 
verspreiding het coronavirus COVID-19 bestaat;4°  contactcentrum: door de bevoegde regionale 
overheden of door de bevoegde agentschappen aangeduide instantie die de betrokkene contacteert via elke 
mogelijke manier van communicatie, waaronder telefonisch, per e-mail of fysiek bezoek binnen het kader 
van de doeleinden zoals bepaald in artikel 3, § 2 en die vervolgens de verzamelde gegevens deelt 
met de Gegevensbank I;5°  Gegevensbank I: de middels dit besluit op te richten gegevensbank 
bij Sciensano voor de verwerking en uitwisseling van gegevens voor de verwerkingsdoeleinden bepaald in 
artikel 3;6°  Gegevensbank II: de bestaande gegevensbank bij Sciensano, gebruikt voor wetenschappelijk 
onderzoek en opgericht bij wet van 10 april 2014 houdende diverse bepalingen inzake gezondheid en de 
in uitvoering daarvan afgesloten samenwerkingsovereenkomst tussen RIZIV en Sciensano en de wet van 25 
februari 2018 tot oprichting van Sciensano;7°  Gegevensbank III: de gegevensbank met belorders 
en orders voor de medewerkers van het contactcentrum conform hetgeen bepaald in artikel 10, § 
1;8°  Gegevensbank IV: de gegevensbank met contactgegevens van collectiviteiten;9° 
 Gegevensbank V: de centrale loglijst die toelaat om werking van de digitale contactopsporingsapplicatie 
zoals beschreven in artikel 14 op een gecontroleerde manier te laten verlopen en die bij Sciensano afzonderlijk 
van Gegevensbank I en II wordt gehouden;10°  INSZ-nummer: het identificatienummer bedoeld in 
artikel 8, § 1, 1°  of 2°,  van de wet van 15 januari 1990 houdende oprichting en organisatie 
van een Kruispuntbank van de sociale zekerheid;11°  mobiele teams: medewerkers van het COVID-outbreak 
support team georganiseerd door de gezondheidsinspecties die ter plaatse maatregelen nemen in het geval 
van een cluster;12°  Personen Categorie I: de personen voor wie de arts een coronavirus COVID-19 
test heeft voorgeschreven;13°  Personen Categorie II: de personen bij wie een test op het coronavirus 
COVID-19 is uitgevoerd;14°  Personen Categorie III: de personen bij wie de arts een ernstig 
vermoeden heeft dat ze besmet zijn met het coronavirus COVID-19, zonder dat een test op het coronavirus 
COVID-19 is uitgevoerd of voorgeschreven of waarbij de test op het coronavirus COVID-19 uitwees dat ze 
niet besmet waren;15°  Personen Categorie IV: de personen met wie (i) de Personen Categorie 
II voor zover de coronavirus COVID-19 test uitwees dat ze besmet zijn en (ii) de Personen Categorie III; 
in contact zijn geweest en dit gedurende een periode van veertien dagen voor en na de eerste tekenen 
van de besmetting met het coronavirus COVID-19 waarbij een bepaalde appreciatiemarge op grond van wetenschappelijke 
inzichten in rekening kan worden genomen;16°  Personen Categorie V: de behandelende artsen 
van de Personen Categorieën I, II, en III;17°  Personen Categorie VI: de referentiearts - of 
bij gebrek aan een referentiearts bij de desbetreffende collectiviteit - de administratief verantwoordelijke 
van collectiviteiten waarmee de Personen Categorieën I, II en III gedurende een periode van veertien 
dagen voor en veertien dagen na de eerste symptomen van de besmetting met het coronavirus COVID-19 waarbij 
een bepaalde appreciatiemarge op grond van wetenschappelijke inzichten in rekening kan worden genomen 
in contact is geweest;18°  pseudonimisering of gepseudonimiseerde gegevens: het verwerken van 
persoonsgegevens op zodanige wijze dat de persoonsgegevens niet meer aan een specifieke betrokkene kunnen 
worden gekoppeld zonder dat er aanvullende gegevens worden gebruikt, mits deze aanvullende gegevens apart 
worden bewaard en technische en organisatorische maatregelen worden genomen om ervoor te zorgen dat de 
persoonsgegevens niet aan een geïdentificeerde of identificeerbare natuurlijke persoon worden gekoppeld, 
als vermeld in artikel 4, 5) van de Algemene Verordening Gegevensbescherming;19°  veldonderzoekers: 
medewerkers van de contactcentra die fysieke bezoeken kunnen afleggen in het kader van het contactonderzoek;20° 
 ziekenhuis: zorginstelling zoals bedoeld in de gecoördineerde wet van 10 juli 2008 betreffende de ziekenhuizen 
en andere verzorgingsinrichtingen, alsook revalidatieziekenhuizen;21°  zorgverlener: een gezondheidszorgbeoefenaar 
zoals bedoeld in de gecöordineerde wet van 10 mei 2015 betreffende de uitoefening van de gezondheidszorgberoepen 
en de wet van 29 april 1999 betreffende de niet-conventionele praktijken inzake de geneeskunde, de artsenijbereidkunde, 
de kinesitherapie, de verpleegkunde en de paramedische beroepen; § 2. Dit besluit strekt 
ertoe:1°  binnen het kader van het manuele contactonderzoek en het inzetten van mobiele teams:a. 
de Gegevensbank I op te richten waarin gegevens verwerkt worden in het kader van het uitvoeren van contactonderzoek 
;b. gegevens uit te wisselen tussen de Gegevensbank I en de Gegevensbanken III en IV ter ondersteuning 
van de door de bevoegde regionale overheden of door de bevoegde agentschappen aangeduide contactcentra 
(waaronder veldonderzoekers) en de oprichting van deze gegevensbanken;c. gegevens uit te wisselen 
tussen de Gegevensbank I en de gezondheidsinspectiediensten alsook met de mobiele teams;d. 
uitbraken van COVID-19 en clusters te identificeren en op te sporen;e. maatregelen ter plekke 
te treffen voor het indijken van COVID-19 uitbraken en clusters;f. advies te verlenen aan personen 
die met het coronavirus COVID-19 besmet zijn, waarvoor een arts een ernstig vermoeden heeft of waarvoor 
een groot risico bestaat dat dit het geval is met het oog op het doorbreken van de besmettingsketen van 
het coronavirus COVID-19;g. personen aan wie advies is verleend te blijven opvolgen; enh. 
de functies van de bestaande epidemiologische monitoring door Sciensano te blijven garanderen.2° 
 een kader op te zetten teneinde het digitale contactonderzoek middels gebruik van een digitale contactopsporingsapplicatie 
mogelijk te maken;3°  onderzoeksinstellingen en administraties, met inbegrip van Sciensano, 
in staat te stellen wetenschappelijke of statistische studies uit te voeren inzake de strijd tegen de 
verspreiding van het coronavirus COVID-19 en/of om het beleid op dit gebied te ondersteunen, middels 
de uitwisseling van de gegevens tussen Gegevensbank I en Gegevensbank II. § 3. Behoudens 
andersluidende bepalingen, doet dit besluit geen afbreuk aan de geldende regelgeving inzake contactonderzoek 
voor het opsporen van besmettelijke infectieziekten in het kader van de materiële bevoegdheden inzake 
preventieve gezondheidszorg.  § 4. De Koning kan bij een besluit vastgesteld na overleg 
in de Ministerraad en in de Interministeriële Conferentie Volksgezondheid, de nadere regels omschrijven 
die zijn vereist voor het uitvoeren van dit besluit. § 5. In afwijking van artikel 458 
van het Strafwetboek zijn de gezondheidszorgverleners ontheven van hun geheimhoudingsplicht uit hoofde 
van dit besluit.In afwijking van artikel 458 van het Strafwetboek zijn de gecontacteerde personen 
ontheven van hun geheimhoudingsplicht uit hoofde van dit besluit.Art. 2.  § 1. Teneinde 
de doelstellingen bepaald in artikel 1, § 2 te realiseren wordt binnen Sciensano Gegevensbank 
I opgericht waarin, de categorieën van gegevens zoals beschreven in artikel 6 in het kader van de verwerkingsdoeleinden 
zoals omschreven in artikel 3 worden verwerkt. Deze gegevens worden meegedeeld door de daartoe bevoegde 
personen of in opdracht van de daartoe bevoegde personen van de ziekenhuizen, en de laboratoria, alsook 
door de artsen en de medewerkers van het contactcentrum, de gezondheidsinspectiediensten en de mobiele 
teams. § 2. De Gegevensbank I wordt opgericht onverminderd de reeds bestaande Gegevensbank 
II.Voor het verwezenlijken van de doelstelling onder artikel 1, § 2, 1°,  h en 3°  zullen 
de gegevens uit Gegevensbank I worden gepseudonimiseerd alvorens te worden opgenomen in Gegevensbank 
II conform de bepalingen van artikel 9 en 10. § 3. Teneinde de doelstellingen bepaald 
in artikel 1, § 2, 1°,  b, e, f en g te verwezenlijken, worden naast de Gegevensbank I eveneens 
de volgende tijdelijke gegevensbanken opgericht waartussen de categorieën van gegevens bepaald in artikel 
6 zullen worden uitgewisseld, zij het uitsluitend voor de in artikel 3 bepaalde verwerkingsdoeleinden 
en conform hetgeen bepaald in artikel 10:1°  Gegevensbank III ;2°  Gegevensbank IV. 
§ 4. Sciensano is de verwerkingsverantwoordelijke van de Gegevensbanken I en II. § 
5. De bevoegde regionale overheden of de door de bevoegde overheden aangeduide agentschappen ieder voor 
diens bevoegdheid, treden op als verwerkingsverantwoordelijke voor de Gegevensbanken III en IV met betrekking 
tot de persoonsgegevens verzameld en gebruikt door de bevoegde regionale overheden of door de bevoegde 
agentschappen aangeduide contactcentra en nemen passende maatregelen opdat de personen bepaald in artikel 
4 de in de artikelen 13 en 14 van de Algemene Verordening Gegevensbescherming bedoelde informatie en 
de in artikelen 15 tot en met 22 en artikel 34 van de Algemene Verordening Gegevensbescherming bedoelde 
communicatie in verband met de verwerking voor de verwerkingsdoeleinden bepaald in artikel 3, § 
2 in een beknopte, transparante, begrijpelijke en gemakkelijk toegankelijke vorm en in duidelijke en 
eenvoudige taal ontvangen.HOOFDSTUK II. - VerwerkingsdoeleindenArt. 3.  § 
1. De verwerking van de persoonsgegevens in de Gegevensbank I beoogt de volgende verwerkingsdoeleinden:1° 
 de terbeschikkingstelling door de Gegevensbank I aan het bevoegde contactcentrum (waaronder veldonderzoekers) 
van de in artikel 7, § 2 bepaalde categorieën van persoonsgegevens van (i) Personen Categorie 
II, voor zover de coronavirus COVID-19 test uitwees dat ze besmet zijn en (ii) Personen Categorie III; 
middels uitwisseling aan Gegevensbank III, voor het contacteren van de in dit lid bedoelde personen, 
via elke mogelijke manier van communicatie, waaronder telefonisch, per e-mail of via fysiek bezoek, om 
hen eventueel aanbevelingen te geven, maar vooral om hen te vragen om informatie, zoals contactgegevens, 
besmettingsrisico van het contact en datum van het contact, te verstrekken over de personen met wie zij 
contact hebben gehad;2°  A. de terbeschikkingstelling door de Gegevensbank I, aan het bevoegde 
contactcentrum van de in artikel 7, § 3, bepaalde categorieën van persoonsgegevens, middels uitwisseling 
aan de Gegevensbank III, voor het contacteren van de Personen Categorie IV, via elk mogelijke manier 
van communicatie, waaronder telefonisch, per e-mail of via fysiek bezoek, om hen onder andere hygiëne- 
en preventierichtlijnen te verstrekken, quarantaine voor te stellen of uit te nodigen om te worden getest 
op het coronavirus COVID-19, alsmede de verdere opvolging hiervan;B. de terbeschikkingstelling 
door de Gegevensbank I, aan het bevoegde contactcentrum van de in artikel 7, § 4, bepaalde categorieën 
van persoonsgegevens, middels uitwisseling aan de Gegevensbank III, voor het contacteren van de Personen 
Categorieën V en VI, via elk mogelijke manier van communicatie, waaronder telefonisch, per e-mail of 
via bezoek aan de collectiviteit, om hen te informeren over de (vermoedelijke) besmetting van (i) de 
Personen Categorie II voor zover de COVID-19 coronavirus test uitwijst dat ze geïnfecteerd waren, en 
(ii) Personen Categorie III;3°  de terbeschikkingstelling van de in artikel 6 bepaalde categorieën 
van persoonsgegevens van Personen Categorieën I, II, en III, door de Gegevensbank I, aan de daartoe bevoegde 
mobiele teams en gezondheidsinspectiediensten van de Gemeenschappen, bedoeld in het decreet van het Vlaamse 
Parlement van 21 november 2003 betreffende het preventieve gezondheidsbeleid, het decreet van het Parlement 
van de Duitstalige Gemeenschap van 1 juni 2004 betreffende de gezondheidspromotie en inzake medische 
preventie en zijn uitvoeringsbesluiten, de ordonnantie van de Verenigde Vergadering van de Gemeenschappelijke 
Gemeenschapscommissie van 19 juli 2007 betreffende het preventieve gezondheidsbeleid, het decreet van 
het Waalse Parlement van 2 mei 2019 tot wijziging van het Waalse Wetboek van Sociale Actie en Gezondheid 
wat betreft de preventie en de bevordering van de gezondheid, het besluit van het Verenigd College van 
de Gemeenschappelijke Gemeenschapscommissie van 23 april 2009 betreffende de profylaxe tegen overdraagbare 
ziekten, het besluit van de Vlaamse Regering van 19 juni 2009 betreffende initiatieven om uitbreiding 
van schadelijke effecten, die veroorzaakt zijn door biotische factoren, tegen te gaan, in het kader van 
initiatieven om uitbreiding van schadelijke effecten die veroorzaakt zijn door infectieziekten, tegen 
te gaan, ieder binnen hun bevoegdheidssfeer steeds overeenkomstig artikel 10, § 2, voor het vervullen 
van hun reglementaire opdrachten;4°  de terbeschikkingstelling van gepseudonimiseerde, persoonsgegevens 
vallend onder de categorieën van persoonsgegevens zoals uiteengezet onder artikel 6 van Personen Categorieën 
I tot en met V conform hetgeen bepaald in artikel 10 aan de reeds bestaande gegevensbank van Sciensano 
opgericht bij wet van 10 april 2014 houdende diverse bepalingen inzake gezondheid en de in uitvoering 
daarvan afgesloten samenwerkingsovereenkomst tussen RIZIV en Sciensano om de in dit lid vermelde gepseudonimiseerde 
gegevens ter beschikking te stellen na anonimisering, of minstens pseudonimisering voor het geval dat 
anonimisering niet zou toelaten aan de onderzoeksinstellingen hun wetenschappelijke of statistische studie 
te voeren, aan onderzoeksinstellingen, met inbegrip van Sciensano, ingevolge de daartoe voorziene procedure 
teneinde de onderzoeksinstellingen in staat te stellen wetenschappelijke of statistische studies uit 
te voeren inzake de strijd tegen de verspreiding van het coronavirus COVID-19 en/of om na pseudonimisering 
het beleid op dit gebied te ondersteunen in overeenstemming met titel 4 van de wet van 30 juli 2018 betreffende 
de bescherming van natuurlijke personen met betrekking tot de verwerking van persoonsgegevens. 
§ 2. De door de bevoegde regionale overheden of door de bevoegde agentschappen aangeduide contactcentra 
mogen, voor zover zij bevoegd zijn en conform artikel 10, § 1:1°  de in artikel 7, § 
2 bepaalde categorieën van persoonsgegevens van (i) de Personen Categorie II voor zover de coronavirus 
COVID-19 test uitwees dat ze besmet zijn en (ii) van de Personen Categorie III verwerken om de in dit 
lid bedoelde personen te contacteren via elk mogelijke manier van communicatie, waaronder telefonisch, 
per e-mail of via fysiek bezoek, om hen eventueel aanbevelingen te geven, maar vooral om hen te vragen 
om informatie, zoals contactgegevens, besmettingsrisico van het contact en datum van het contact, te 
verstrekken over de personen met wie zij contact hebben gehad;2°  A. de in artikel 7, § 
3, bepaalde categorieën van persoonsgegevens verwerken om de Personen Categorie IV te contacteren, via 
elk mogelijke manier van communicatie, waaronder telefonisch, per e-mail of via fysiek bezoek, om hen 
onder andere hygiëne- en preventierichtlijnen te verstrekken, quarantaine voor te stellen of uit te nodigen 
om te worden getest op het coronavirus COVID-19, alsmede de verdere opvolging hiervan;B. de 
in artikel 7, § 4, bepaalde categorieën van persoonsgegevens verwerken voor het contacteren van 
de Personen Categorie V en VI, via elke mogelijke manier van communicatie, waaronder telefonisch, per 
e-mail of via bezoek aan de collectiviteit, om hen te informeren over de (vermoedelijke) besmetting van 
de Personen Categorie II voor zover de COVID-19 coronavirus test uitwees dat ze geïnfecteerd zijn, en 
de Personen Categorie III; § 3. De daartoe bevoegde mobiele teams en gezondheidsinspectiediensten 
van de Gemeenschappen, bedoeld in het decreet van het Vlaamse Parlement van 21 november 2003 betreffende 
het preventieve gezondheidsbeleid, het decreet van het Parlement van de Duitstalige Gemeenschap van 1 
juni 2004 betreffende de gezondheidspromotie en inzake medische preventie en zijn uitvoeringsbesluiten, 
de ordonnantie van 19 juli 2007 betreffende het preventieve gezondheidsbeleid, het decreet van 2 mei 
2019 tot wijziging van het Waalse Wetboek van Sociale Actie en Gezondheid wat betreft de preventie en 
de bevordering van de gezondheid, het besluit van het Verenigd College van de Gemeenschappelijke Gemeenschapscommissie 
van 23 april 2009 betreffende de profylaxe tegen overdraagbare ziekten, het besluit van de Vlaamse Regering 
van 19 juni 2009 betreffende initiatieven om uitbreiding van schadelijke effecten, die veroorzaakt zijn 
door biotische factoren, tegen te gaan, in het kader van initiatieven om uitbreiding van schadelijke 
effecten die veroorzaakt zijn door infectieziekten tegen te gaan, mogen ieder binnen hun bevoegdheidssfeer 
steeds overeenkomstig artikel 10, § 2, de in artikel 6 bepaalde categorieën van persoonsgegevens 
van de Personen Categorieën I, II en III, verwerken voor het vervullen van hun reglementaire opdrachten. 
§ 4. De krachtens dit besluit verzamelde gegevens mogen niet worden gebruikt voor andere dan de 
in dit artikel bepaalde doelstellingen, in het bijzonder maar niet uitsluitend politionele, commerciële, 
fiscale, strafrechtelijke of aan staatsveiligheid verbonden doelstellingen.HOOFDSTUK III. - 
Personen wiens persoonsgegevens worden verwerkt in het kader van huidig besluitArt. 4. Voor 
de verwerkingsdoeleinden bepaald in artikel 3, zullen de categorieën van persoonsgegevens bepaald in 
de artikelen 6, 7, 8 en 9, van dit besluit, van de volgende personen worden verwerkt;1°  de 
Personen Categorie I;2°  de Personen Categorie II;3°  de Personen Categorie III;4° 
 de Personen Categorie IV;5°  de Personen Categorie V;6°  de Personen Categorie VI.HOOFDSTUK 
IV. - Categorieën van persoonsgegevensdie verzameld worden in het kader van huidig besluitArt. 
5. De persoonsgegevens die verzameld en verwerkt worden in het kader van dit besluit, worden verwerkt 
conform de regelgeving over de bescherming bij de verwerking van persoonsgegevens, in het bijzonder de 
Algemene Verordening Gegevensbescherming en de wet van 30 juli 2018 betreffende de bescherming van natuurlijke 
personen met betrekking tot de verwerking van persoonsgegevens.Art. 6.  § 1. Een verplichte 
melding voor de personen zoals bedoeld in het decreet van het Vlaams Parlement van 21 november 2003 betreffende 
het preventieve gezondheidsbeleid, het decreet van 2 mei 2019 tot wijziging van het Waalse Wetboek van 
Sociale Actie en Gezondheid wat betreft de preventie en de bevordering van de gezondheid, de ordonnantie 
van 19 juli 2007 betreffende het preventieve gezondheidsbeleid en het besluit van het Verenigd College 
van de Gemeenschappelijke Gemeenschaps-commissie van 23 april 2009 betreffende de profylaxe tegen overdraagbare 
ziekten, en het decreet van het Parlement van de Duitstalige Gemeenschap van 1 juni 2004 betreffende 
de gezondheidspromotie en inzake medische preventie en zijn uitvoeringsbesluiten, gebeurt in afwijking 
van deze regelgeving aan de Gegevensbank I.Een verplichte melding van de Personen Categorie 
I waarvan de arts geen vermoeden heeft dat zij besmet zijn met COVID-19 en van de Personen Categorie 
II waarbij de test uitwees dat er geen besmetting is en hetgeen niet door de arts wordt betwist, gebeurt 
in het kader van dit samenwerkingsverband aan de Gegevensbank I.  § 2. De Gegevensbank 
I bevat, voor zover beschikbaar, de volgende categorieën van persoonsgegevens van de Personen Categorie 
I voor de doeleinden zoals bepaald in artikel 3, § 1:1°  het INSZ-nummer;2° 
 de naam en de voornaam;3°  het geslacht;4°  de geboortedatum en, in voorkomend geval, 
de overlijdensdatum;5°  het adres;6°  contactgegevens, met inbegrip van telefoonnummer 
en e-mailadres van de betrokkene en de wettelijke vertegenwoordiger, en de aanduiding van de relatie 
van deze personen tot de betrokkene (ouder, voogd, huisarts, ...);7°  datum van aanvang van 
symptomen;8°  het RIZIV-nummer van de voorschrijver van de test op het coronavirus COVID-19;9° 
 gegevens met betrekking tot de voorgeschreven test op het coronavirus COVID-19, met inbegrip van de 
datum en het soort voorgeschreven test op het coronavirus COVID-19;10°  de aanduiding van het 
al dan uitoefenen van het beroep van zorgverlener;11°  de ziekenhuisafdeling, het identificatienummer 
en locatiegegevens van het ziekenhuis, indien de betrokkene is gehospitaliseerd;12°  eventueel 
het resultaat van de CT-scan, indien de betrokkene is gehospitaliseerd;13°  de eventuele collectiviteit 
waarvan de betrokkene deel uitmaakt of in contact mee is gekomen;Indien het identificatienummer 
van het Rijksregister bedoeld in artikel 8, § 1, 1°,  van de wet van 15 januari 1990 houdende 
oprichting en organisatie van een Kruispuntbank van de sociale zekerheid beschikbaar is, worden de naam 
en voornaam, de geboortedatum, het geslacht en het adres opgehaald uit het Rijksregister of uit de Kruispuntbankregisters 
bedoeld in artikel 4 van de wet van 15 januari 1990 houdende oprichting en organisatie van een Kruispuntbank 
van de Sociale Zekerheid. § 3. De Gegevensbank I bevat, voor zover beschikbaar, de volgende 
categorieën van persoonsgegevens van de Personen Categorie II:1°  de gegevens bedoeld in § 
2;2°  de datum, resultaat, staalnummer en type van de test op het coronavirus COVID-19;3° 
 het RIZIV-nummer van het labo die de test heeft uitgevoerd;4°  in geval van een testresultaat 
op grond waarvan geen besmetting kon worden vastgesteld, de mogelijke beslissing tot overruling hiervan 
door een arts;5°  in geval van een testresultaat op grond waarvan geen besmetting kon worden 
vastgesteld, het RIZIV-nummer van de arts die de beslissing tot overruling heeft genomen.De 
persoonsgegevens bedoeld in 1°,  2°  en 3°,  worden meegedeeld aan Sciensano door de volgende informatieverstrekkers: 
de daartoe bevoegde personen of in opdracht van de daartoe bevoegde personen van het laboratorium, het 
ziekenhuis of andere zorginstelling of zorgverstrekker die de test heeft uitgevoerd. De gegevens bedoeld 
in, 4°  en 5°,  worden meegedeeld aan Sciensano door de arts die de beslissing tot overruling heeft genomen. 
§ 4. De Gegevensbank I, bevat, voor zover beschikbaar, de volgende categorieën persoonsgegevens 
van de Personen Categorie III:1°  het INSZ-nummer;2°  de naam en de voornaam;3° 
 het geslacht;4°  de geboortedatum en, in voorkomend geval, de overlijdensdatum;5° 
 het adres;6°  de contactgegevens, met inbegrip van het telefoonnummer en e-mailadres van de 
betrokkene en van de in geval van nood te contacteren persoon, en de aanduiding van de relatie van deze 
personen tot de betrokken persoon (ouders, voogd, huisarts,...);7°  de vermoedelijke diagnose 
van besmetting met het coronavirus COVID-19;8°  het RIZIV-nummer van de arts die het ernstig 
vermoeden formuleert;9°  de aanduiding van het al dan uitoefenen van het beroep van zorgverlener;10° 
 de eventuele collectiviteit waarvan de betrokkene deel van uitmaakt of in contact mee is gekomen;11° 
 datum van aanvang van symptomen;12°  de gegevens noodzakelijk voor het contactcentrum om nuttig 
contact te leggen met de betrokkene, met inbegrip van postcode en taal.Deze gegevens worden 
meegedeeld aan Sciensano door de arts die een ernstig vermoeden heeft dat de Personen Categorie III, 
besmet zijn met het coronavirus COVID-19. Indien het identificatienummer van het Rijksregister bedoeld 
in artikel 8, § 1, 1°,  van de wet van 15 januari 1990 houdende oprichting en organisatie van 
een Kruispuntbank van de sociale zekerheid beschikbaar is, worden de naam en voornaam, de geboortedatum, 
het geslacht en het adres opgehaald uit het Rijksregister of de Kruispuntbankregisters bedoeld in artikel 
4 van de wet van 15 januari 1990 houdende oprichting en organisatie van een Kruispuntbank van de Sociale 
Zekerheid. § 5. De Gegevensbank I bevat, voor zover beschikbaar, de volgende persoonsgegevens 
van de Personen Categorie IV (en waar van toepassing: van de Personen Categorie II, voor zover de coronavirus 
COVID-19 test uitwees dat ze besmet zijn en (ii) Personen Categorie III) meegedeeld door de door de bevoegde 
regionale overheden of door de bevoegde agentschappen aangeduide contactcentra aan Sciensano:1° 
 het INSZ-nummer;2°  de naam en de voornaam;3°  het geslacht;4°  de geboortedatum 
en, in voorkomend geval de overlijdensdatum;5°  het adres;6°  de contactgegevens, 
met inbegrip van het telefoonnummer en het e-mailadres;7°  de gegevens noodzakelijk voor het 
contactcentrum om verder nuttig contact te leggen met de persoon bedoeld in deze paragraaf en de lijst 
met personen waarmee de persoon bedoeld in deze paragraaf recent contact heeft gehad, met inbegrip van 
postcode en taal en het ingeschatte besmettingsrisico van de persoon bedoeld in deze paragraaf;8° 
 lijst met collectiviteiten waarvan de persoon bedoeld in deze paragraaf deel uitmaakt of in contact 
mee is gekomen, waarvan de gegevens worden meegedeeld door de Gegevensbank IV;9°  de relevante 
criteria voor inschatting voor hoog of laag besmettingsrisico en het geven van advies, met inbegrip van 
eventuele symptomen, tijdstip van aanvang symptomen, type van voorgeschreven test, doktersbezoek, registratie 
van eventuele weigering tot doktersbezoek;10°  de aan het contactcentrum meegedeelde relevante 
gegevens door de persoon bedoeld in deze paragraaf met betrekking tot de gemaakte verplaatsingen, symptomen, 
en opvolging van isolatie- preventie- en hygiënemaatregelen;11°  het loutere feit dat er tussen 
de Persoon Categorie IV en de Personen Categorie I, II, III een contact is geweest, met inbegrip van 
het deel uitmaken van het huishouden van de Persoon Categorie IV.12°  het antwoord op de vraagaanduiding 
of (i) de Personen Categorie II, voor zover de coronavirus COVID-19 test uitwees dat ze besmet zijn; 
(ii) Personen Categorie III; of (iii) de Personen Categorie IV; al dan niet gebruik maken van een digitale 
contactopsporingsapplicatie. § 6. De Gegevensbank I bevat de volgende bijkomende gegevens 
(i) van de Personen Categorie II, voor zover de coronavirus COVID-19 test uitwees dat ze besmet zijn 
en Personen Categorie III en IV verzameld en aangeleverd door de bevoegde contactcentra: alle gegevens 
die nodig zijn voor de organisatie en de opvolging van de contactname met de betrokkene door medewerkers 
van het contact centrum, zoals de taal van de betrokkene, de contact status van de betrokkene, de ticketnummers 
van de contactopnames of de pogingen tot contactnames, de soorten contactnames, het tijdstip van de tickets, 
het tijdstip en de duurtijd van de contactname, het resultaat van de contactname. § 
7. De Gegevensbank I bevat de volgende bijkomende gegevens van de personen behorende tot een cluster, 
verzameld en aangeleverd door de bevoegde mobiele teams of gezondheidsinspectiediensten: alle gegevens 
die nodig zijn voor de organisatie en de opvolging van de contactname met de betrokkene van de cluster 
door medewerkers van het contactcentrum, met inbegrip van de taal van de betrokkene, de contact status 
van de betrokkene, de ticketnummers van de contactopnames of de pogingen tot contactnames, de soorten 
contactnames, het tijdstip van de tickets, het tijdstip en de duurtijd van de contactname, het resultaat 
van de contactname.Art. 7.  § 1. De Gegevensbank III bevat de categorieën van persoonsgegevens 
die worden meegedeeld door Sciensano vanuit de Gegevensbank I aan het door de bevoegde regionale overheden 
of door de bevoegde agentschappen aangeduide contactcentrum voor de doeleinden zoals bepaald in artikel 
3, § 1, 1°  en 2°.  § 2. De Gegevensbank III bevat de volgende categorieën persoonsgegevens 
van (i) de Personen Categorie II voor zover de coronavirus COVID-19 test uitwees dat deze personen besmet 
zijn en (ii) de Personen Categorie III:1°  het INSZ-nummer;2°  de naam en de voornaam;3° 
 het geslacht;4°  de geboortedatum;5°  de contactgegevens, met inbegrip van het adres, 
telefoonnummer en e-mailadres en de in geval van nood te contacteren personen;6°  de gegevens 
noodzakelijk voor het contactcentrum om nuttig contact te leggen met de betrokkene, met inbegrip van 
postcode en taal;7°  de aanduiding dat de persoon moet worden gebeld als (vermoedelijk) besmet 
persoon om zijn contacten op te sporen;8°  indien van toepassing, het testresultaat en de datum 
van de test;9°  het ticketnummer, datum, tijdstip en resultaat van de contactopname. 
§ 3. De Gegevensbank III bevat de volgende categorieën van persoonsgegevens van Personen Categorie 
IV:1°  het INSZ-nummer;2°  de naam en de voornaam;3°  het geslacht;4° 
 de geboortedatum en, in voorkomend geval de overlijdensdatum;5°  het adres;6°  de 
contactgegevens, met inbegrip van het telefoonnummer en het e-mailadres;7°  de gegevens noodzakelijk 
voor het contactcentrum om verder nuttig contact te leggen met de persoon bedoeld in deze paragraaf en 
de lijst met personen waarmee de persoon bedoeld in deze paragraaf recent contact heeft gehad, met inbegrip 
van postcode en taal en het ingeschatte besmettingsrisico van de persoon bedoeld in deze paragraaf;8° 
 lijst met collectiviteiten waarvan de persoon bedoeld in deze paragraaf deel uitmaakt of in contact 
mee is gekomen, waarvan de gegevens worden meegedeeld door de Gegevensbank IV;9°  de relevante 
criteria voor inschatting voor hoog of laag besmettingsrisico en het geven van advies, met inbegrip van 
eventuele symptomen, tijdstip van aanvang symptomen, type van voorgeschreven test, doktersbezoek, registratie 
van eventuele weigering tot doktersbezoek;10°  de aan het contactcentrum en mobiele teams meegedeelde 
relevante gegevens door de persoon bedoeld in deze paragraaf met betrekking tot de gemaakte verplaatsingen, 
symptomen, en opvolging van isolatie- preventie- en hygiënemaatregelen;11°  het loutere feit 
dat er een contact is geweest tussen, en met inbegrip van het deel uitmaken van het huishouden van, de 
persoon Categorie IV en (i) enerzijds de Personen Categorie II voor zover de coronavirus COVID-19 test 
uitwees dat deze personen besmet zijn en (ii) anderzijds de Personen Categorie III. § 
4. De Gegevensbank I bevat de volgende categorieën van gegevens van de Personen Categorie VI :1° 
 naam, type, contactgegevens van de collectiviteit;2°  contactinformatie van referentiearts 
en/of verantwoordelijke van de collectiviteit, met inbegrip van naam, voornaam en telefoonnummer.Art. 
8. De Gegevensbank IV bevat de volgende categorieën van persoonsgegevens van de Personen Categorie V 
en VI voor de doeleinden zoals bepaald in artikel 3, § 1, 2°,  B:1°  identificatienummer 
uit authentieke bron en intern identificatienummer;2°  naam, type, adres, nummer zoals weergegeven 
in de Kruispuntbank der Ondernemingen, van de collectiviteit waarvan de persoon deel uitmaakt of in contact 
mee is gekomen;3°  contactinformatie van referentiearts en/of verantwoordelijke van de collectiviteit, 
met inbegrip van naam, voornaam en telefoonnummer.Art. 9.  § 1. De Gegevensbank II wordt 
aangevuld met de persoonsgegevens opgelijst in artikel 6 van de Personen Categorieën I, II en III, doch 
enkel na pseudonimisering, en dit uitsluitend voor de doeleinden zoals bepaald in de artikel 1, § 
2, 1°,  g, artikel 1, § 2, 3°  en artikel 3, § 1, 4°.  Het betreft meer bepaald de volgende 
categorieën van persoonsgegevens:1°  een uniek nummer dat niet toelaat de persoon te identificeren;2° 
 het geboortejaar en, in voorkomend geval, het jaar en maand van overlijden;3°  het geslacht;4° 
 de postcode;5°  het RIZIV-nummer van de voorschrijver van de test op het coronavirus COVID-19;6° 
 het type, de datum, het staalnummer en het resultaat van een test of de vermoedelijke diagnose bij afwezigheid 
van test;7°  het RIZIV-nummer van het labo die de test heeft uitgevoerd;8°  in geval 
van een negatief testresultaat, een mogelijk beslissing tot overruling hiervan door een arts;9° 
 ingeval van overruling van een negatief testresultaat, het RIZIV-nummer van de arts die de beslissing 
tot overruling heeft genomen;10°  het type en postcode van de eventuele collectiviteit waarvan 
de persoon deel uitmaakt of in contact mee is gekomen;11°  het resultaat van medische onderzoeken, 
met inbegrip van het resultaat van de CT-scan;12°  de aanduiding van het al dan uitoefenen 
van het beroep van zorgverlener;13°  gegevens meegedeeld aan het contactcentrum, met inbegrip 
van symptomen, datum van de eerste symptomen, verplaatsingen, opvolging van isolatie- en hygiënemaatregelen;14° 
 het loutere feit dat er een contact is geweest tussen, en met inbegrip van het deel uitmaken van het 
huishouden van, de persoon Categorie IV en (i) enerzijds de Personen Categorie II voor zover de coronavirus 
COVID-19 test uitwees dat deze personen besmet zijn en (ii) anderzijds de Personen Categorie III. 
§ 2. De Gegevensbank II, wordt aangevuld met de persoonsgegevens opgelijst in artikel 6 van de 
Personen Categorie IV, doch enkel na pseudonimisering en dit uitsluitend voor de doeleinden zoals bepaald 
in artikel 3, § 1, 4°.  Het betreft meer bepaald de volgende persoonsgegevens:1°  een 
uniek nummer dat niet toelaat de persoon te identificeren;2°  het geboortejaar en, in voorkomend 
geval, het jaar en maand van overlijden;3°  het geslacht;4°  symptomen;5° 
 het al dan niet contact met kwetsbare personen;6°  het resultaat en de datum van de voorgeschreven 
test;7°  het beroep van zorgverlener uitoefenen;8°  de strikt noodzakelijke gegevens 
met betrekking tot de contactopname, met inbegrip van datum van ticket en algemeen resultaat van de contactopname 
in de vorm van een code;9°  alle relevante criteria voor inschatting voor hoog of laag risico;10° 
 postcode van het adres.HOOFDSTUK V. - Toegang en doorgifte van persoonsgegevensArt. 
10.  § 1. De door de bevoegde regionale overheden of door de bevoegde agentschappen aangeduide 
contactcentra hebben binnen hun eigen bevoegdheidssfeer enkel toegang tot de in artikel 7, § 2, 
§ 3 en § 4 bedoelde categorieën van persoonsgegevens van (i) de Personen Categorie II voor 
zover de coronavirus COVID-19 test uitwees dat ze besmet zijn en (ii) de Personen Categorieën III, IV, 
V en VI. De toegang tot deze persoonsgegevens gebeurt enkel voor de doeleinden vermeld in artikel 3, 
§ 1, 1°,  en 2°,  artikel 3, § 2 en artikel 3, § 1, 3°  in het bijzonder het identificeren 
en contacteren van de patiënt, van de collectiviteit waartoe hij behoort of waarmee hij in contact is 
geweest en van de personen met wie hij in contact is gekomen. § 2. De bevoegde mobiele 
teams en de gezondheidsinspectiediensten van de Gemeenschappen hebben, binnen hun eigen bevoegdheidssfeer 
en enkel voor de doeleinden vermeld in artikel 3, § 1, 3°,  toegang tot de in artikel 6 bedoelde 
categorieën van persoonsgegevens van de Personen Categorieën I, II, III en IV en waar nodig van de Personen 
Categorieën V en VI in de Gegevensbank I, meer bepaald in het kader van initiatieven om uitbreiding van 
schadelijke effecten die veroorzaakt zijn door infectieziekten tegen te gaan. § 3. De 
persoonsgegevens zoals meegedeeld en opgeslagen in de Gegevensbank I mogen verder worden doorgegeven, 
na pseudonimisering aan de Gegevensbank II uitsluitend voor de doeleinden zoals bepaald in artikel 3, 
§ 1, 4°,  in overeenstemming met de Algemene Verordening Gegevensbescherming en de wet van 5 september 
2018 tot oprichting van het Informatieveiligheidscomité. De persoonsgegevens zoals meegedeeld en opgeslagen 
in de Gegevensbank II, kunnen enkel worden doorgegeven aan derde partijen voor de doeleinden zoals bepaald 
in artikel 3, § 1, 4°,  na de beraadslaging, zoals bedoeld in artikel 11, door de kamer sociale 
zekerheid en gezondheid van het Informatieveiligheidscomité.HOOFDSTUK VI. - Bevoegdheid van 
het InformatieveiligheidscomitéArt. 11.  § 1. Voor zover niet opgenomen in dit besluit, 
gebeurt zowel de mededeling van persoonsgegevens aan Sciensano voor verwerking in de Gegevensbank I, 
als de verdere mededeling van die persoonsgegevens door Sciensano aan derden, steeds na beraadslaging 
door de kamer sociale zekerheid en gezondheid van het Informatieveiligheidscomité bedoeld in de wet van 
5 september 2018 tot oprichting van het Informatieveiligheidscomité en tot wijziging van diverse wetten 
betreffende de uitvoering van de Algemene Verordening Gegevensbescherming. § 2. Onverminderd 
de toepassing van § 1 verleent de kamer sociale zekerheid en gezondheid van het Informatieveiligheidscomité 
uitsluitend beraadslagingen met betrekking tot de mededelingen aan of door de Gegevensbank I, van Sciensano 
voor zover die de doeleinden bedoeld in artikel 3 beogen, zonder dat de kamer sociale zekerheid en gezondheid 
van het Informatieveiligheidscomité zelf enig ander doeleinde kan vaststellen. § 3. 
De kamer sociale zekerheid en gezondheid van het Informatieveiligheidscomité kan per verwerkingsdoeleinde 
bepaald in artikel 3 verder verduidelijken welke specifieke persoonsgegevens binnen een bepaalde categorie 
van persoonsgegevens kunnen worden verwerkt en die worden meegedeeld aan één van de Gegevensbanken II, 
III en IV, of die vanuit de Gegevensbank IV, aan de Gegevensbank I, moeten worden meegedeeld, voor zover 
nuttig voor het realiseren van het desbetreffende verwerkingsdoeleinde. Deze bevoegdheid wordt uitgevoerd 
conform artikel 46 van de wet van 15 januari 1990 houdende oprichting en organisatie van een Kruispuntbank 
van de sociale zekerheid.Wanneer op grond van deze bevoegdheid de kamer van sociale zekerheid 
en gezondheid van het Informatieveiligheidscomité de persoonsgegevens binnen de hierboven in artikel 
6 bepaalde categorie van persoonsgegevens bepaalt of verder aanvult, zal Sciensano dit conform de bepalingen 
inzake transparantie van de Algemene Verordening Gegevens-bescherming duidelijk kenbaar maken op haar 
website. § 4. In overeenstemming met artikel 1, § 4, en onverminderd de toepassing 
van §§ 1, 2, en 3 kunnen (i) de instellingen die onder de collectiviteiten kunnen vallen, 
(ii) de categorieën van informatieverstrekkers die persoonsgegevens verplicht dienen mee te delen aan 
Sciensano voor opslag en verdere verwerking ervan in de in artikel 2, § 1 bepaalde gegevensbank 
en (iii) de categorieën van persoonsgegevens die in de gegevensbanken bedoeld in artikel 2 worden verwerkt 
worden verduidelijkt, gewijzigd of aangevuld middels een besluit zoals bedoeld in artikel 1 § 
 4.Art. 12.  § 1. In het kader van haar bevoegdheden bepaald in artikel 11, § 
3, bepaalt de kamer sociale zekerheid en gezondheid van het Informatieveiligheidscomité de nadere regels 
ter zake en stelt minstens de volgende elementen vast:1°  de bijkomende persoonsgegevens die 
dienen te worden opgevraagd en onder welk verwerkingsdoeleinde van de in artikel 3 bepaalde verwerkingsdoeleinden 
bijkomende persoonsgegevens dienen te worden opgevraagd;2°  de identiteit van de verwerkingsverantwoordelijke;3° 
 onder welke van de in artikelen 6, 7, 8 en 9 bepaalde categorieën de bijkomende persoonsgegevens komen 
te vallen, voor zover zij toereikend en ter zake dienend zijn en beperkt worden tot wat noodzakelijk 
is voor het verwerkingsdoeleinde zoals bepaald in 1° ;4°  de in artikel 4 bepaalde categorieën 
van personen over wie bijkomende persoonsgegevens worden verwerkt;5°  de maatregelen ter verzekering 
van een rechtmatige en eerlijke verwerking van de persoonsgegevens;6°  de wijze waarop de personen 
van wie de persoonsgegevens worden verwerkt in kennis worden gesteld van die verwerking overeenkomstig 
dit besluit. § 2. Uitsluitend voor de verwerkingsdoeleinden vermeld in artikel 3, wordt 
toegang verleend tot het Rijksregister bedoeld in artikel 1 van de wet van 8 augustus 1983 tot regeling 
van een Rijksregister van de natuurlijke personen en de Kruispuntbankregisters bedoeld in artikel 4 van 
de wet van 15 januari 1990 houdende oprichting en organisatie van een Kruispuntbank van de Sociale Zekerheid. 
§ 3. Een mededeling van persoonsgegevens uit andere authentieke bronnen aan de Gegevensbank I 
vereist een beraadslaging van de kamer sociale zekerheid en gezondheid van het Informatieveiligheidscomité, 
voor zover de mededeling van deze bijkomende persoonsgegevens nodig is voor de verwerkingsdoeleinden 
bepaald in artikel 3.HOOFDSTUK VII. - Veiligheids-maatregelenArt. 13.  § 1. 
Sciensano, wat betreft de Gegevensbanken I en II, en de bevoegde regionale overheden of de door de bevoegde 
overheden aangeduide agentschappen, wat betreft de Gegevensbanken III en IV, nemen passende technische 
en organisatorische maatregelen overeenkomstig artikel 32 van de Algemene Verordening Gegevensbescherming 
om een op het risico afgestemd beveiligingsniveau te waarborgen. § 2. Sciensano, wat 
betreft de Gegevensbanken I en II, en de bevoegde regionale overheden of de door de bevoegde overheden 
aangeduide agentschappen, wat betreft de Gegevensbanken III en IV, zullen voldoen aan de principes van 
gegevensbescherming door ontwerp en door standaardinstellingen zoals bepaald in artikel 25 van de Algemene 
Verordening Gegevensbescherming.HOOFDSTUK VIII. - Digitale opsporingsapplicatiesArt. 
14.  § 1. De digitale contactopsporingsapplicatie ter voorkoming van de verdere verspreiding van 
het coronavirus COVID-19 onder de bevolking heeft als doel de gebruikers te informeren dat zij een risicovol 
contact hebben gehad met een andere besmette gebruiker, zonder dat de besmette gebruiker door de digitale 
contactopsporingsapplicatie wordt geïdentificeerd, en met als verder doel dat de verwittigde gebruiker 
dan zelf vrijwillig de nodige stappen zou ondernemen, op basis van de aanbevelingen van Sciensano en 
de bevoegde overheden, om verdere verspreiding van het coronavirus COVID-19 te voorkomen. § 
2. De digitale contactopsporings-applicatie beperkt zich hierbij tot het verwerken van die informatie 
die moet toelaten dat:1°  contacten tussen de gebruikers van de digitale contactopsporingapplicatie 
gecapteerd worden zonder dat de identiteit van een gebruiker kan achterhaald worden;2°  wanneer 
een gebruiker valt binnen de categorie van (i) de Personen Categorie II voor zover de coronavirus COVID-19 
test uitwees dat deze gebruiker besmet is of (ii) de Personen Categorie III; de gebruiker de COVID-19 
besmetting op een vrijwillige, geanonimiseerde, minstens gepseudonimiseerde, wijze kan melden door middel 
van een eigen actieve handeling;3°  gebruikers van de digitale contactopsporingsapplicatie 
verwittigd worden wanneer zij zich gedurende een bepaalde tijd in de nabijheid hebben bevonden van een 
met COVID-19 besmette gebruiker die dit gemeld heeft conform hetgeen bepaald is in 2°.  § 
3. De digitale contactopsporings-applicatie moet voldoen aan volgende minimale voorwaarden:1° 
 De digitale contactopsporingsapplicatie is uitgewerkt met als referentie het Decentralized Privacy-Preserving 
Proximity Tracing (DP3T) protocol;2°  De digitale contactopsporingsapplicatie bestaat uit een 
mobiele applicatie die door de gebruiker lokaal op diens toestel geïnstalleerd wordt en een centrale 
loglijst die toelaat om werking van de digitale contactopsporingsapplicatie zoals beschreven in § 
 2, 2°  en 3°  op een gecontroleerde manier te laten verlopen;3°  Sciensano is de verwerkingsverantwoordelijke 
van de centrale loglijst, zoals bedoeld in § 3, 2°,  die in Gegevensbank V bewaard wordt;4° 
 De digitale contactopsporingsapplicatie kan interoperabiliteit voorzien met andere Europese lidstaten, 
landen die deel uitmaken van de Europese Economische Ruimte of landen die zijn aangemerkt als een land 
met een passend beschermingsniveau inzake gegevensbescherming door de Europese Commissie zoals bepaald 
in de Algemene Verordening Gegevensbescherming (adequaatheidsbesluit), die ook het in het punt 1°  vermelde 
protocol gebruiken en dezelfde of evenwaardige waarborgen naar gegevensbescherming bieden;5° 
 De communicatie tussen toestellen waarop de applicatie geïnstalleerd werd, verloopt enkel op basis van 
gegevens aan de hand waarvan de gebruiker niet geïdentificeerd kan worden ;6°  De digitale 
contactopsporingsapplicatie laat een gebruiker, waarvan de besmetting met COVID-19 is vastgesteld, toe 
om een autorisatiecode te gebruiken, teneinde te waarborgen dat enkel gevalideerde informatie inzake 
besmettingen kan worden meegedeeld aan de verwerkingsverantwoordelijke van de centrale loglijst, en zodoende 
valse, accidentele en foutieve meldingen van besmetting via de digitale contactopsporingsapplicatie te 
vermijden;7°  De digitale contactopsporingsapplicatie waarborgt dat enkel het feit van besmetting, 
alsook de datum waarop de gebruiker vermoedelijk besmettelijk is geworden, worden meegedeeld aan de verwerkingsverantwoordelijke 
van de centrale loglijst, en dit op een wijze dat de identiteit van de gebruiker niet achterhaald kan 
worden;8°  De digitale contactopsporingsapplicatie laat gebruikers toe om de digitale contactopsporingsapplicatie 
die zij op hun toestel gebruiken, al dan niet tijdelijk, uit te schakelen, en de digitale contactopsporingsapplicatie 
kan op elk moment door de gebruiker gedeactiveerd worden, waarbij gewaarborgd wordt dat het de-installeren 
van de digitale contactopsporingsapplicatie niet moeilijker is dan de installatie ervan;9° 
 De centrale loglijst in Gegevensbank V kan op elk ogenblik gedeactiveerd worden, en de verwerking van 
gegevens voor alle gebruikers, al dan niet tijdelijk, kan stopgezet worden, door een besluit zoals bedoeld 
in artikel 1 § 4. ;10°  De centrale loglijst in Gegevensbank V wordt in elk geval gedeactiveerd 
zodra door een besluit zoals bedoeld in artikel 1 § 4 is vastgesteld dat deze niet meer nodig 
zijn voor het beheer van de beëindiging van de exitstrategie; de centrale loglijst wordt ten laatste 
automatisch gedeactiveerd na 1 jaar, tenzij door een besluit zoals bedoeld in artikel 1 § 4 wordt 
beslist dat een verlenging van deze periode noodzakelijk is;11°  De gebruiker moet op een vrijwillige 
en geautoriseerde wijze een vaststelling van besmetting kunnen doorgeven via de digitale contactopsporingsapplicatie 
naar de centrale loglijst, zonder dat de identiteit van de gebruiker kan achterhaald worden en waarbij 
eventuele persoonsgegevens die nodig zijn om een gebruiker toe te laten zich te authentiseren wanneer 
die een besmetting wenst door te geven indien mogelijk buiten de contactopsporingsapplicatie worden gehouden, 
en in elk geval nooit doorgegeven worden aan de centrale loglijst, en onmiddellijk na een succesvolle 
authenticatie verwijderd worden van de contactopsporingsapplicatie;12°  Er worden op geen enkele 
manier geolocatiegegevens gebruikt of verwerkt in de digitale contactopsporingsapplicatie.13° 
 Wanneer een gebruiker een melding krijgt van een contact met een besmette gebruiker, dan worden geen 
details meegedeeld die zouden toelaten om de besmette gebruiker te identificeren;14°  De volledige 
broncode, met name de toepassingslaag die ervoor zorgt dat de gegevens die worden doorgegeven naar de 
Gegevensbank V en waarbij het individu niet kan worden geïdentificeerd alsook de interface van de digitale 
contactopsporingsapplicatie wordt publiek gemaakt; § 4. De digitale contactopsporings-applicatie 
respecteert de principes vervat in artikel 5 van de Algemene Verordening Gegevensbescherming.Enkel 
gegevens die noodzakelijk zijn om een COVID-19-besmetting van een gebruiker te kunnen bevestigen en gebruikers 
van de digitale contactopsporingsapplicatie te verwittigen dat zij zich gedurende een bepaalde tijd in 
de nabijheid hebben bevonden van een met COVID-19 besmette persoon, kunnen worden verwerkt.Deze 
gegevenscategorieën zijn limitatief opgesomd in dit besluit of, desgevallend in de in artikel 1 § 
4 bedoelde besluiten. § 5. Het installeren, het gebruiken en het de-installeren van 
de digitale contactopsporingsapplicatie door een gebruiker gebeurt uitsluitend op vrijwillige basis.Het 
al dan niet installeren, het al dan niet gebruiken en het al dan niet de-installeren van de mobiele applicatie 
van de digitale contactopsporingsapplicatie kan geen aanleiding geven tot enige burgerrechtelijke of 
strafrechtelijke maatregel, tot enige discriminerende handeling of tot enig voordeel of nadeel. 
§ 6. Alle gegevens met betrekking tot contacten tussen gebruikers, opgeslagen op het toestel van 
de gebruiker, worden gewist ten laatste drie weken nadat ze zijn gegenereerd in de eindapparatuur van 
de gebruiker van een digitale contactopsporingsapplicatie.Gegevens die terechtkomen in de centrale 
loglijst mogen niet meer gebruikt worden door de eindapparatuur van de gebruiker. De in de loglijst bewaarde 
informatie dient te worden gewist ten laatste drie weken nadat ze in de loglijst werd opgenomen.De 
data gelinkt aan het vrijwillig doorgeven van een COVID-19 vastgestelde besmetting alsook de gegevens 
die gebruikt worden voor authenticatie van de besmette persoon, voor zover deze informatie in toepassing 
van § 2, 2°  wordt verwerkt, moeten onmiddellijk gewist worden op het toestel van de gebruiker 
nadat ze in de contactopsporingsapplicatie ingegeven werden. § 7. Noch de contactopsporingsapplicatie, 
noch de daarmee verwerkte data mogen gebruikt worden voor andere dan de in § 1 bepaalde doelstellingen, 
in het bijzonder maar niet uitsluitend politionele, commerciële, strafrechtelijke, of aan staatsveiligheid 
verbonden doelstellingen.De hierboven opgelijste verzamelde informatie mag, overeenkomstig 
de voorwaarden bepaald in Titel 4 van de wet van 30 juli 2018 betreffende de bescherming van natuurlijke 
personen met betrekking tot de verwerking van persoonsgegevens verwerkt worden met het oog op archivering 
in het algemeen belang, wetenschappelijk of historisch onderzoek of statistische doeleinden bedoeld in 
art. 89, §§ 2 en 3 van de Algemene Verordening Gegevensbescherming. § 
8. In uitvoering van de artikelen 35 en 36 van de Algemene Verordening Gegevensbescherming wordt een 
gegevensbeschermingseffectenbeoordeling opgesteld en gepubliceerd. § 9. De verdere werking 
van de contactopsporingsapplicatie en de in dat kader nuttige gegevensverwerkingen worden geregeld bij 
een besluit zoals bedoeld in artikel 1 § 4, zonder dat kan worden afbreuk gedaan aan de bepalingen 
van dit artikel. Dit uitvoerend besluit bevat ten minste:1°  een beschrijving van het opsporingssysteem, 
met name om ervoor te zorgen dat de risico's die door het referentie DP3T-protocol worden beperkt, niet 
opnieuw worden ingevoerd door de contactopsporingsapplicatie en/of een systeem dat her-identificatie 
mogelijk maakt;2°  een duidelijke beschrijving van de verwerkingen die voortvloeien uit het 
gebruik van de contactopsporingsapplicatie en een duidelijke definitie van belangrijke concepten zoals 
risicocontact, autorisatiecode, beveiligde sleutel en niet-gepersonaliseerd tijdelijk serienummer;3° 
 de technische specificaties waaraan de contactopsporingssapplicatie zal moeten voldoen;4° 
 de nodige specificaties om de interoperabiliteit te voorzien met andere Europese lidstaten, landen die 
deel uitmaken van de Europese Economische Ruimte of landen die zijn aangemerkt als een land met een passend 
beschermingsniveau inzake gegevensbescherming door de Europese Commissie zoals bepaald in de Algemene 
Verordening Gegevensbescherming (adequaatheidsbesluit), die ook het in het punt 1°  vermelde protocol 
gebruiken en dezelfde of evenwaardige waarborgen naar gegevensbescherming bieden;5°  de specifieke 
garanties om het risico van her-identificatie op basis van de authentisering van de besmette gebruiker 
te beperken;6°  de wijze waarop de betrokkenen worden geïnformeerd over de werking van de contactopsporingsapplicaties 
en de uitwisseling van gegevens die zij genereren;7°  de procedure voor de controle op de goede 
werking van de contactopsporingsapplicatie.HOOFDSTUK IX. - BewaringstermijnArt. 15. 
 § 1. Behoudens hetgeen bepaald in § 2, zullen de persoonsgegevens uit de Gegevensbank 
I uiterlijk 60 dagen na het opslaan ervan worden gewist. De persoonsgegevens uit de Gegevensbank III 
worden dagelijks gewist. De persoonsgegevens uit de Gegevensbank IV worden ofwel om de 10 jaar geüpdatet 
ofwel gewist. De gegevens opgeslagen in de Gegevensbank V worden uiterlijk na 3 weken gewist, conform 
hetgeen bepaald in artikel 14, § 6.De ontvangen persoonsgegevens, met uitzondering van 
deze uit Gegevensbanken IV en V, worden in elk geval door de verwerkings-verantwoordelijke gewist op 
20 oktober 2020. § 2. De gepseudonimiseerde persoonsgegevens zoals bepaald in artikel 
10, § 3, die worden doorgegeven voor het verwerkingsdoeleinde zoals bepaald in artikel 3, § 
1, 4°,  worden gewist conform hetgeen bepaald in de wet van 10 april 2014 houdende diverse bepalingen 
inzake gezondheid en de in uitvoering daarvan afgesloten samenwerkingsovereenkomst tussen RIZIV en Sciensano.HOOFDSTUK 
X. - Transparantie en rechten van betrokkenenArt. 16.  § 1. Sciensano, als verwerkingsverantwoordelijke 
van de Gegevensbanken I en II, neemt passende maatregelen opdat de betrokkenen de in de artikelen 13 
en 14 van de Algemene Verordening Gegevensbescherming bedoelde informatie en de in artikelen 15 tot en 
met 22 en artikel 34 van de Algemene Verordening Gegevensbescherming bedoelde communicatie in verband 
met de verwerking voor de doeleinden bepaald in artikel 3 in een beknopte, transparante, begrijpelijke 
en gemakkelijk toegankelijke vorm en in duidelijke en eenvoudige taal ontvangt. § 2. 
Sciensano creëert en onderhoudt ten behoeve van de betrokken personen bedoeld in artikel 4 een website 
waarop toereikende informatie gepubliceerd wordt overeenkomstig artikel 14 van de Algemene Verordening 
Gegevensbeschermingen de contactgegevens van de functionaris inzake gegevensbescherming. § 
3. Sciensano onderhoudt en beheert een systeem voor de uitoefening van de in artikelen 15 tot en met 
22 en artikel 34 van de Algemene Verordening Gegevensbescherming bepaalde rechten. § 
4. Sciensano, de bevoegde regionale overheden en door de bevoegde regionale overheden aangeduide agentschappen, 
ieder binnen diens bevoegdheidssfeer bepalen op transparante wijze hun respectieve verantwoordelijkheden, 
met name wat betreft de uitoefening van de rechten van de betrokkene en het verstrekken van informatie. 
Hiertoe wordt een regeling afgesloten die de modaliteiten van een verwerkersovereenkomst en een overeenkomst 
voor het delen van persoonsgegevens bevat, waarin de respectieve rollen en relaties van de gezamenlijke 
verwerkings-verantwoordelijken ten opzichte van de betrokkenen bepaald worden.Art. 17. Dit 
besluit treedt in werking op 1 juli 2020 en houdt op uitwerking te hebben op de dag waarop een samenwerkingsakkoord 
tussen de Federale staat, de Vlaamse Gemeenschap, het Waalse Gewest, de Duitstalige Gemeenschap en de 
Gemeenschappelijke Gemeenschapscommissie, betreffende de gezamenlijke gegevensverwerking door Sciensano 
en de door de bevoegde regionale overheden of door de bevoegde agentschappen aangeduide contactcentra, 
gezondheidsinspecties en mobiele teams in het kader van een contactonderzoek bij personen die (vermoedelijk) 
met het coronavirus COVID-19 besmet zijn op basis van een gegevensbank bij Sciensano in werking treedt.Dit 
besluit houdt ten laatste op uitwerking te hebben op 15 oktober 2020.Art. 18. De minister bevoegd 
voor Sociale Zaken en Volksgezondheid is belast met de uitvoering van dit besluit.Gegeven te 
Brussel, 26 juni 2020.FILIPVan Koningswege :De Minister van Sociale Zaken 
en Volksgezondheid,M. DE BLOCK