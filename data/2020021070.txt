Publicatie : 2020-06-03Numac : 2020021070
FEDERALE OVERHEIDSDIENST SOCIALE ZEKERHEID  
 29 MEI 2020. - Koninklijk besluit tot uitvoering van het artikel 70, derde lid, van het koninklijk besluit nr. 20 van 13 mei 2020 houdende tijdelijke maatregelen in de strijd tegen de COVID-19 pandemie en ter verzekering van de continuïteit van zorg in de verplichte verzekering voor geneeskundige verzorging 
FILIP, 
Koning der Belgen, Aan allen die nu zijn en hierna wezen zullen, Onze Groet.Gelet 
op de wet betreffende de verplichte verzekering voor geneeskundige verzorging en uitkeringen, gecoördineerd 
op 14 juli 1994;Gelet op het koninklijk besluit nr. 20 van 13 mei 2020 houdende tijdelijke 
maatregelen in de strijd tegen de COVID-19 pandemie en ter verzekering van de continuïteit van zorg in 
de verplichte verzekering voor geneeskundige verzorging, de artikelen 2, tweede lid en 70, derde lid;Gelet 
op het informeel overleg met vertegenwoordigers van Sciensano, vertegenwoordigers van de verzekeringsinstellingen, 
leden van de Technische geneeskundige raad en leden van de Commissie klinische biologie;Gelet 
op het advies van de inspecteur van Financiën, gegeven op 19 mei 2020;Gelet op de akkoordbevinding 
van de Minister van Begroting, gegeven op 20 mei 2020;Gelet op de wetten op de Raad van State, 
gecoördineerd op 12 januari 1973, artikel 3, § 1;Gelet op de dringende noodzakelijkheid;Overwegende 
dat geëvalueerde serologische testen beschikbaar zijn, dat Sciensano en het FAGG bepaalde types van testmateriaal 
aanbevelen, dat het snel kunnen inzetten van deze testen bij de doelgroepen die worden bepaald in dit 
koninklijk besluit bijdraagt tot een betere diagnostiek van zieke patiënten, de beperking van verdere 
besmettingen en een betere bescherming voor zorgpersoneel die werkzaam zijn in instellingen met een hoge 
besmettingsgraad door het gebruik in het lokaal risicomanagement;Op de voordracht van de Minister 
van Sociale Zaken en Volksgezondheid,Hebben Wij besloten en besluiten Wij :Artikel 
1. Dit besluit legt de voorwaarden vast voor de aanrekening van de uitgevoerde serologische testen voor 
de opsporing van antilichamen tegen het SARS-CoV-2-virus (IgM, IgG of IgA) aan de verzekering voor geneeskundige 
verzorging.Art. 2.  § 1. Omschrijving van de verstrekking:554971-554982Bepaling 
van antilichamen tegen het SARS-CoV-2-virus via immunoassay (Maximum 1 per voorschrift) § 
2. De vergoedingsbasis van de verstrekking 554971-554982 bedraagt 9,60 euro; § 3. Er 
is geen persoonlijk aandeel voor de patiënt voor de verstrekking 554971-554982.Er mogen geen 
ereloonsupplementen worden aangerekend. § 4. Indien er buiten de doelgroepen en vergoedingsvoorwaarden 
vermeld in de artikelen 3 en 4 wordt getest kan de verstrekking 554971-554982 niet aangerekend worden 
aan de verplichte verzekering voor geneeskundige verzorging. § 5. De verstrekking 554971-554982 
behoort niet tot de artikelen 3, § 1, A, II, B en C, I, 18, § 2, B, e), of 24, § 
1, van de bijlage bij het koninklijk besluit van 14 september 1984 tot vaststelling van de nomenclatuur 
van de geneeskundige verstrekkingen inzake verplichte verzekering voor geneeskundige verzorging en uitkeringen 
en wordt aan 100% aangerekend.Art. 3. De verstrekking 554971-554982 is enkel aanrekenbaar bij 
de volgende doelgroepen:1°  gehospitaliseerde patiënten met een suggestief klinisch beeld voor 
COVID-19 waarbij er discrepantie is tussen de moleculaire opsporingstest en een CT-scan, minimum 7 dagen 
na de start van de symptomen;2°  ambulante of gehospitaliseerde patiënten die een suggestief 
en langdurig klinische beeld hebben voor COVID-19 maar een negatief resultaat op de moleculair test verkregen 
of niet binnen de 7 dagen na de start van de symptomen konden getest worden via een moleculaire test, 
minimum 14 dagen na de start van de symptomen;3°  ambulante of gehospitaliseerde patiënten 
in de context van differentiële diagnose bij een atypische klinische presentatie, minimum 14 dagen na 
de start van de symptomen;4°  zorgverleners en personeel, werkzaam in ziekenhuizen, klinische 
laboratoria of collectiviteiten, met een hoge besmettingsgraad (COVID-diensten, woonzorgcentra of klinische 
laboratoria), in het kader van lokaal risicomanagement.Art. 4.  § 1. De verstrekking 
554971-554982 kan enkel worden aangerekend indien wordt voldaan aan de volgende voorwaarden:1) 
de test wordt voorgeschreven door een arts, het voorschrift bevat de indicatie en de doelgroep;2) 
het laboratorium voldoet aan de kwaliteitseisen die Sciensano voor deze verstrekking stelt;3) 
het gebruikte testmateriaal wordt aanbevolen op de lijst die gepubliceerd wordt op de website van Sciensano;4) 
de verstrekking wordt aangerekend door een specialist in de klinische biologie, zoals bepaald in artikel 
1, 5°,  van het koninklijk besluit van 3 december 1999 betreffende de erkenning van de laboratoria voor 
klinische biologie door de Minister tot wiens bevoegdheid de Volksgezondheid behoort;5) de 
geanonimiseerde resultaten worden gerapporteerd aan Sciensano;6) de verstrekking kan maximaal 
twee keer per periode van zes maanden worden aangerekend. § 2. Immunochromatografische 
tests komen niet in aanmerking voor terugbetaling voor bovenstaande indicaties. § 3. 
De diagnostische bepaling van antilichamen tegen het SARS-CoV-2-virus kan niet aangerekend worden via 
de verstrekkingen 552016-552020 of 551655-551666 uit artikel 24 van de bijlage bij het koninklijk besluit 
van 14 september 1984 tot vaststelling van de nomenclatuur van de geneeskundige verstrekkingen inzake 
verplichte verzekering voor geneeskundige verzorging en uitkeringen.Art. 5. Bij onderaanneming 
factureert en rapporteert het ontvangend laboratorium dat ook instaat voor het bewaren van de voorschriften.Art. 
6. De verstrekking 554971-554982 kan worden aangerekend voor de voorschriften vanaf de dag van publicatie 
in het Belgisch Staatsblad.Art. 7. Dit besluit treedt inwerking op de dag van publicatie.Gegeven 
te Brussel, 29 mei 2020.FILIPVan Koningswege :De Minister van Sociale Zaken 
en Volksgezondheid,M. DE BLOCK