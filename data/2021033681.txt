Publicatie : 2021-10-27Numac : 2021033681
BRUSSELS HOOFDSTEDELIJK GEWEST 
 21 OKTOBER 2021. - Besluit van de Brusselse Hoofdstedelijke Regering betreffende steun aan de ondernemingen van de toeristische logiessector in het kader van de gezondheidscrisis COVID-19 
De Brusselse 
Hoofdstedelijke Regering,Gelet op de ordonnantie van 3 mei 2018 betreffende de steun voor de 
economische ontwikkeling van ondernemingen, de artikelen 28 en 30;Gelet op artikel 2, § 
3, 5°,  van de ordonnantie van 4 oktober 2018 tot invoering van de gelijkekansentest;Gelet 
op het advies van de Inspecteur van Financiën, gegeven op 19 augustus 2021;Gelet op het akkoord 
van de Minister van Begroting, gegeven op 24 augustus 2021;Gelet op het advies van de Economische 
en Sociale Raad voor het Brussels Hoofdstedelijk Gewest, gegeven op 9 september 2021;Gelet 
op de spoedeisendheid, gemotiveerd door het feit dat de COVID-19-gezondheidscrisis aanzienlijke economische 
gevolgen heeft voor veel ondernemingen;Dat deze context de omzet van de ondernemingen van de 
toeristische logies sector sterk vermindert; dat deze vaste kosten moeten blijven dragen en vaak hebben 
moeten investeren om aan de gezondheidsvoorschriften te voldoen; dat als gevolg daarvan een aanzienlijk 
deel van deze ondernemingen momenteel in een zeer slechte financiële positie verkeert en, voor sommige, 
zelfs op de rand van het failliet; dat deze ondernemingen veel personeel in dienst hebben; dat de ineenstorting 
van deze economische sector negatieve gevolgen zou hebben voor andere verwante sectoren;Dat 
het om deze verschillende redenen gepast is om deze ondernemingen onverwijld opnieuw financieel te steunen 
en hun zo snel mogelijk steun uit te keren; dat de spoedeisendheid gerechtvaardigd is;Gelet 
op advies 70.110/1 van de Raad van State, gegeven op 6 september 2021, met toepassing van artikel 84, 
§ 1, eerste lid, 3°,  van de wetten op de Raad van State, gecoördineerd op 12 januari 1973;Gelet 
op het advies van de Gegevensbeschermingsautoriteit, gegeven op 22 september 2021;Gelet op 
de goedkeuring van de Europese Commissie, gegeven op 19 oktober 2021;Op voorstel van de Minister-President, 
bevoegd voor Toerisme, en de Minister bevoegd voor Economie,Na beraadslaging,Besluit 
:HOOFDSTUK 1. - Algemene bepalingenArtikel 1. Voor de toepassing van dit besluit 
wordt verstaan onder :1° minister : de minister van de Brusselse Hoofdstedelijke Regering bevoegd 
voor Economie;2°  tijdelijke kaderregeling inzake staatssteun : de mededeling van de Commissie 
van 19 maart 2020 betreffende de tijdelijke kaderregeling inzake staatssteun ter ondersteuning van de 
economie vanwege de huidige COVID-19-uitbraak, gewijzigd bij de mededelingen van 3 april 2020, 8 mei 
2020, 29 juni 2020, 13 oktober 2020 en 28 januari 2021;3°  KBO : de Kruispuntbank van Ondernemingen;4° 
 BEW : Brussel Economie en Werkgelegenheid van de Gewestelijke Overheidsdienst Brussel :5° 
 logieseenheid : de logieseenheid bedoeld in artikel 2, 10°,  van het besluit van de Brusselse Hoofdstedelijke 
Regering van 24 maart 2016 houdende uitvoering van de ordonnantie van 8 mei 2014 betreffende het toeristische 
logies.Art. 2. De minister verleent steun aan de ondernemingen van de toeristische logiessector, 
met uitzondering van de verblijfscentra van sociaal toerisme, voor het geleden inkomensverlies, in het 
kader van de gezondheidscrisis COVID-19.De gezondheidscrisis COVID-19 wordt erkend als een 
ernstige verstoring van de economie, als bedoeld in artikel 28 van de ordonnantie van 3 mei 2018 betreffende 
de steun voor de economische ontwikkeling van ondernemingen.Art. 3. De in dit besluit vastgestelde 
steunvoorwaarden zijn van toepassing onverminderd de in de ordonnantie van 3 mei 2018 betreffende de 
steun voor de economische ontwikkeling van ondernemingen vastgestelde voorwaarden.In afwijking 
van het eerste lid en artikel 41, eerste lid, 3°,  van de voormelde ordonnantie, kan de steun worden 
toegekend aan de begunstigden die een gerechtelijke reorganisatie ondergaan of waarvoor een procedure 
van gerechtelijke reorganisatie aanhangig is.HOOFDSTUK 2. - Algemene steunvoorwaardenArt. 
4. De begunstigde :1°  is ingeschreven in de KBO op 31 december 2020;2°  heeft, op 
31 december 2020 en voor de toeristische logies waarvoor de steun wordt aangevraagd, een vestigingseenheid 
ingeschreven in de KBO op het grondgebied van het Gewest, oefent er een economische activiteit uit en 
beschikt er over personele middelen en eigen goederen die specifiek voor hem bestemd zijn;3° 
 beschikt, in overeenstemming met de ordonnantie van 8 mei 2014 betreffende het toeristisch logies, op 
de dag van de inwerkingtreding van dit besluit over een actief, niet-geschorst registratienummer voor 
de toeristische logies waarvoor de steun wordt aangevraagd;4°  geniet de btw-vrijstellingsregeling 
voor kleine ondernemingen bedoeld in artikel 56bis van het Btw-Wetboek niet;5°  leeft zijn 
verplichtingen inzake de bekendmaking van zijn jaarrekeningen bij de Nationale Bank van België na;6° 
 heeft, op het moment van de steunaanvraag, geen sociale en fiscale schulden, tenzij zij het voorwerp 
uitmaken van een afbetalingsplan overeengekomen met de bevoegde autoriteiten dat wordt nageleefd, of 
van een geschil bij de bevoegde beroepsinstantie;7°  verkeerde niet in moeilijkheden op 31 
december 2019, in de zin van punt 22, c en cbis, of 87, f, van de tijdelijke kaderregeling inzake staatssteun;8° 
 heeft tot dusver, in de hoedanigheid van onderneming en inclusief de premie bedoeld in dit besluit, 
niet meer dan : a) 1.800.000 euro steun ontvangen in het kader van afdeling 3.1 van de tijdelijke 
kaderregeling inzake staatssteun, indien de premie bedoeld in hoofdstuk 3 wordt toegekend; 
b) 10.000.000 euro steun ontvangen in het kader van afdeling 3.12 van de tijdelijke kaderregeling inzake 
staatssteun, indien de premie bedoeld in hoofdstuk 4 wordt toegekend.Art. 5. De begunstigde 
heeft in 2019 een omzet verwezenlijkt die hoger is dan de bedragen opgenomen in de volgende tabel, berekend 
in functie van het aantal actieve vestigingseenheden in het Gewest waarvan de begindatum in de KBO 1 
januari 2020 voorafgaat :  Nombre d'unités 
d'établissement Chiffre d'affaires 2019 Aantal vestigingseenheden Omzet 2019 1 
25.000 euros 1 25.000 euro 2 35.000 euros 2 35.000 euro 3 
45.000 euros 3 45.000 euro 4 55.000 euros 4 55.000 euro 5 
et plus 65.000 euros 5 en meer 65.000 euro  De omzet bedoeld 
in het eerste lid wordt bepaald volgens de methode en aan de hand van de bewijsstukken voorzien in artikel 
6.Het eerste lid is niet van toepassing op de begunstigden ingeschreven in de KBO vanaf 1 januari 
2019.Art. 6.  § 1. Indien de begunstigde een vennootschap is, voldoet hij minstens aan 
één van de drie volgende voorwaarden inzake financiële gezondheid :1°  het eigen vermogen, 
opgenomen in de boekhoudkundige code 10/15 vermeerderd met de code 101, is groter dan de helft van het 
geplaatst kapitaal, code 100, plus de uitgiftepremies, code 11, tenzij de begunstigde tussen het einde 
van het betrokken boekjaar en de dag van de steunaanvraag zijn eigen vermogen heeft wedersamengesteld 
zodat het groter is dan de helft van het geplaatst kapitaal, plus de uitgiftepremies;2°  de 
omzet, code 70, van 2019 is groter dan die van 2018;3°  het resultaat van de winst van het 
boekjaar voor belasting, code 9903, is positief.De voorwaarden voorzien in het eerste lid worden 
bepaald aan de hand van de jaarrekeningen die werden afgesloten op 31 december 2019 of een eerdere datum 
in 2019.Indien de begunstigde, overeenkomstig de toepasselijke regelgeving, geen jaarrekeningen 
heeft afgesloten in 2018, is de voorwaarde voorzien in het eerste lid, 2°,  niet van toepassing. In dat 
geval voldoet hij aan minstens één van de overblijvende voorwaarden voorzien.Indien de afgesloten 
jaarrekeningen onvoldoende gegevens bevatten om de naleving van de voorwaarden voorzien in het eerste 
lid na te gaan, worden de ontbrekende gegevens bepaald aan de hand van een getuigschrift van een gecertificeerd 
accountant. § 2. Indien de begunstigde een onderneming natuurlijk persoon is, voldoet 
hij aan minstens één van de twee volgende voorwaarden inzake financiële gezondheid :1°  de 
omzet van 2019 is groter dan die van 2018;2°  het resultaat van de exploitatie voor belastingen 
in 2019 is positief.De voorwaarden voorzien in het eerste lid worden bepaald aan de hand van 
een getuigschrift van een gecertificeerd accountant met betrekking tot 2018 en 2019, gestaafd door de 
relevante fragmenten van deel 2 van de aangifte en het aanslagbiljet van de personenbelasting voor het 
aanslagjaar 2020 (inkomsten 2019).Indien de begunstigde geen omzet uit een toeristische logiesactiviteit 
heeft verwezenlijkt in 2018, voldoet hij aan de voorwaarde voorzien in het eerste lid, 2°.  
§ 3. De paragrafen 1 en 2 zijn niet van toepassing op de begunstigden die sinds minder dan drie 
jaar in de KBO ingeschreven zijn op de datum van de inwerkingtreding van dit besluit.Art. 7. 
Enkel de gegevens ingeschreven in de KBO op de datum van de steunaanvraag gelden.HOOFDSTUK 
3. - Forfaitaire premieArt. 8. De begunstigden die niet in aanmerking komen voor de premie 
bedoeld in hoofdstuk 4, komen in aanmerking voor de steun bedoeld in dit hoofdstuk.De steun 
wordt in dat geval verleend onder de voorwaarden bedoeld in afdeling 3.1 van de tijdelijke kaderregeling 
inzake staatssteun.Art. 9. Voor de hotels en aparthotels bestaat de steun uit een premie van 
1.100 euro per logieseenheid van elk hotel of aparthotel gevestigd in het Gewest waarvan de begunstigde 
de exploitant is.Het aantal logieseenheden wordt bepaald aan de hand van de basiscapaciteit 
aangegeven in het formulier voor voorafgaande aangifte, ingediend bij BEW in het kader van de registratie 
van het hotel of aparthotel.Indien de basiscapaciteit van het hotel of aparthotel 18 of minder 
logieseenheden betreft, bestaat de steun uit een forfaitaire premie van 20.000 euro.Art. 10. 
Voor de toerismeverblijven, logies bij de bewoner en kampeerterreinen bestaat de steun uit een forfaitaire 
premie van 12.500 euro per toerismeverblijf, logies bij de bewoner of kampeerterrein gevestigd in het 
Gewest waarvan de begunstigde de exploitant is.Art. 11. De steun bedraagt maximaal 200.000 
euro per toeristische logies gevestigd in het Gewest waarvan de begunstigde de exploitant is en 1.800.000 
euro per begunstigde.HOOFDSTUK 4. - Steun in de vorm van steun voor niet-gedekte vaste kostenArt. 
12. Komen in aanmerking voor de steun bedoeld in dit hoofdstuk, de begunstigden :1°  die mits 
toekenning van de premie bedoeld in hoofdstuk 3, het steunplafond bedoeld in artikel 4, 8°,  a), zouden 
bereiken;2°  en die, in het kader van dit hoofdstuk, een hoger steunbedrag zouden genieten 
dan het bedrag van de premie bedoeld in hoofdstuk 3, met toepassing van het steunplafond bedoeld in artikel 
4, 8°,  a);3°  en waarvan de omzet, bepaald volgens de methode en aan de hand van de bewijsstukken 
voorzien in artikel 6, tussen 1 maart 2020 en 31 december 2020 met ten minste 30 % is gedaald ten opzichte 
van dezelfde periode in 2019.De steun wordt in dat geval verleend onder de voorwaarden bedoeld 
in afdeling 3.12 van de tijdelijke kaderregeling inzake staatssteun.Art. 13.  § 1. De 
steun bestaat uit een premie van 70% van de niet-gedekte vaste kosten die de begunstigde heeft gemaakt 
in de periode tussen 1 maart 2020 en 31 december 2020.Indien de begunstigde een micro- of kleine 
onderneming is, bedraagt de steunintensiteit 90%. § 2. Niet-gedekte vaste kosten zijn 
de vaste kosten die de begunstigde heeft gemaakt tussen 1 maart 2020 en 31 december 2020 die niet worden 
gedekt door de winstbijdrage, met name de inkomsten minus variabele kosten, tijdens dezelfde periode 
en die niet worden gedekt door andere bronnen, zoals verzekeringen, tijdelijke steunmaatregelen die onder 
de tijdelijke kaderregeling inzake staatssteun vallen of steun uit andere bronnen.De verliezen 
van de begunstigde op zijn winst- en verliesrekening tijdens de subsidiabele periode worden beschouwd 
als niet-gedekte vaste kosten, met uitzondering van de eenmalige bijzondere waardeverminderingsverliezen.De 
steun mag niet met andere steun van eender welke Belgische overheid voor dezelfde in aanmerking komende 
kosten worden gecumuleerd.Art. 14. Voor de hotels en aparthotels bedraagt de steun maximaal 
1.100 euro per logieseenheid van elk hotel of aparthotel gevestigd in het Gewest waarvan de begunstigde 
de exploitant is.Voor de toerismeverblijven, logies bij de bewoner en kampeerterreinen bedraagt 
de steun maximaal 12.500 euro per toerismeverblijf, logies bij de bewoner of kampeerterrein gevestigd 
in het Gewest waarvan de begunstigde de exploitant is.De steun bedraagt in elk geval maximaal 
200.000 euro per toeristische logies gevestigd in het Gewest waarvan de begunstigde de exploitant is 
en 1.800.000 euro per begunstigde.HOOFDSTUK 5. - Procedure voor de behandeling van de steunaanvraagdossiers 
en de vereffening van de steunArt. 15. De begunstigde dient de steunaanvraag in bij BEW door 
middel van een formulier dat BEW ter beschikking stelt op zijn website aan de ondernemingen die voldoen 
aan de voorwaarden bepaald in artikel 4, 1°  tot 3°,  van dit besluit en die zich niet in een van de 
situaties bedoeld in artikel 41, eerste lid, 3°,  van de ordonnantie van 3 mei 2018 betreffende de steun 
voor de economische ontwikkeling van ondernemingen bevinden, onder voorbehoud van artikel 3, tweede lid, 
van dit besluit. Het formulier bepaalt de bewijsstukken die de begunstigde bij zijn aanvraag voegt.BEW 
ontvangt de steunaanvraag ten laatste op 15 november 2021.De begunstigde vermeldt in zijn aanvraag 
alle steun die hij onder de afdelingen 3.1 en 3.12 van de tijdelijke kaderregeling inzake staatssteun 
heeft ontvangen.BEW kan per e-mail alle documenten of informatie opvragen die noodzakelijk 
zijn voor het onderzoek van de aanvraag. De begunstigde verstrekt de aanvullende documenten en informatie 
binnen de tien dagen. Indien binnen deze termijn geen antwoord wordt ontvangen, wordt de aanvraag geweigerd.Art. 
16. De toekenningsbeslissing wordt ten laatste op 31 december 2021 aan de begunstigde betekend.BEW 
deelt de begunstigde mee dat de steun overeenkomstig de tijdelijke kaderregeling inzake staatssteun wordt 
verleend.Art. 17. De steun wordt in één enkele schijf vereffend op een Belgische zichtrekening 
op naam van de begunstigde.Art. 18. BEW maakt binnen de twaalf maanden na de toekenning ervan 
de nodige informatie over elke steun van meer dan 100.000 euro toegekend op grond van dit besluit bekend 
op de uitgebreide staatssteunwebsite of via het IT-instrument van de Europese Commissie.De 
nodige informatie is die bedoeld in bijlage III bij de verordening (EU) nr. 651/2014 van de Commissie 
van 17 juni 2014 waarbij bepaalde categorieën steun op grond van de artikelen 107 en 108 van het Verdrag 
met de interne markt verenigbaar worden verklaard.Art. 19.  § 1. Het onderzoek, het 
beheer en de controle van de aanvragen, het beheer van de toegang tot het aanvraagformulier en de bekendmaking 
van de gegevens bedoeld in artikel 18 betreffen de verwerking van de volgende categorieën van persoonsgegevens 
:1°  de identificatie- en contactgegevens van de personen die namens de begunstigden de aanvraag 
indienen;2°  de identificatie-, adres-, contact- en belastinggegevens van de zelfstandige ondernemingen 
natuurlijk persoon die de premie aanvragen;3°  de gegevens die noodzakelijk zijn om de naleving 
van de voorwaarden bedoeld in de artikelen 4, 5 en 6 na te gaan;4°  de gegevens die noodzakelijk 
zijn voor het beheer van de toegang tot het steunaanvraagformulier; 5°  de gegevens die noodzakelijk 
zijn voor de bepaling van het premiebedrag;6°  de gegevens die noodzakelijk zijn voor de bekendmaking 
van gegevens in uitvoering van artikel 18. § 2. BEW is de verantwoordelijke voor de 
verwerkingen van persoonsgegevens bedoeld in § 1.BEW kan de persoonsgegevens, en andere 
gegevens, bekomen van de aanvrager of van een andere overheidsinstantie, waaronder de FOD Economie, de 
Nationale Bank van België en de FOD Financiën. § 3. Onverminderd artikel 18 bedraagt 
de maximale bewaringstermijn voor persoonsgegevens die op grond van dit artikel worden verwerkt, tien 
jaar vanaf de dag van de vereffening van de steun, behalve voor persoonsgegevens die eventueel nodig 
zouden zijn voor de behandeling van geschillen met de steunaanvrager, die worden bewaard gedurende de 
tijd die nodig is om dergelijke geschillen te behandelen.HOOFDSTUK 6. - SlotbepalingenArt. 
20. De premie bedoeld in het besluit van de Brusselse Hoofdstedelijke Regering van 21 juni 2021 betreffende 
steun aan de ondernemingen van de toeristische logiessector in het kader van de gezondheidscrisis COVID-19 
wordt, ten laatste op 31 december 2021, toegekend aan de ondernemingen aan wie zij werd geweigerd op 
grond van het motief dat de onderneming een gerechtelijke reorganisatie onderging of waarvoor een procedure 
van gerechtelijke reorganisatie aanhangig was, voor zover de onderneming voldoet aan alle andere voorwaarden 
van het voormelde besluit.Art. 21. Dit besluit treedt in werking op 27 oktober 2021.Art. 
22. De minister is belast met de uitvoering van dit besluit.Brussel, 21 oktober 2021.Voor 
de Brusselse Hoofdstedelijke Regering :De Minister-President van de Brusselse Hoofdstedelijke 
Regering, bevoegd voor Toerisme,R. VERVOORTDe Minister van de Brusselse Hoofdstedelijke 
Regering bevoegd voor Economie,A. MARON