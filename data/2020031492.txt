Publicatie : 2020-10-12Numac : 2020031492
WAALSE OVERHEIDSDIENST
 1 OKTOBER 2020. - Besluit van de Waalse Regering tot versoepeling van de bepalingen inzake verloven om dwingende redenen in de context van van de COVID 19-pandemie en de stapsgewijze heropbouw van de activiteiten 
De 
Waalse Regering,Gelet op de bijzondere wet van 8 augustus 1980 tot hervorming der instellingen, 
artikel 87, § 3, vervangen bij de bijzondere wet van 8 augustus 1988 en gewijzigd bij de bijzondere 
wet van 6 januari 2014;Gelet op het besluit van de Waalse Regering van 18 december 2003 houdende 
de Waalse ambtenarencode, de artikelen 401 tot 404, zoals gewijzigd;Gelet op het besluit van 
de Waalse Regering van 13 september 2019 tot vaststelling van de verdeling van de ministeriële bevoegdheden 
en tot regeling van de ondertekening van haar akten;Gelet op het besluit van de Waalse Regering 
van 13 maart 2020 houdende diverse bepalingen inzake ambtenarenzaken in de context van de coronaviruspandemie;Gelet 
op het besluit van de Waalse Regering van 30 april 2020 houdende diverse bepalingen inzake ambtenarenzaken 
in de context van de coronaviruspandemie en de stapsgewijze heropbouw van de activiteiten;Gelet 
op het besluit van de Waalse Regering van 30 juni 2020 houdende diverse bepalingen inzake ambtenarenzaken 
in de context van de coronaviruspandemie en de stapsgewijze heropbouw van de activiteiten;Gelet 
op het onderhandelingsprotocol nr. 782 van Sectorcomité nr. XVI, gesloten op 28 september 2020;Gelet 
op de noodzakelijkheid om de continuïteit van de openbare dienstverleningsopdrachten, de inachtneming 
van de gezondheidseisen en de dwingende crisisgerelateerde familiale noden met elkaar te verzoenen;Overwegende 
dat het begin van het schooljaar en het voortduren van de pandemie moeilijkheden aan het licht brengen 
en dat sommige scholen of klassen moeten worden gesloten, met als gevolg dat de ouders dringend moeten 
voorzien in opvang voor hun kinderen of bedoelde opvang moeten organiseren;Overwegende dat 
het "corona"-ouderschapsverlof niet langer dan tot eind september moet worden verlengd;Overwegende 
dat de vakbonden hebben gewenst dat de Regering de bepalingen inzake verloven om dwingende redenen van 
familiaal belang bedoeld in artikel 9 van bovenvermeld besluit van 30 april opnieuw in werking stelt;Overwegende 
dat een dergelijke maatregel kan bijdragen tot het welzijn van de personeelsleden die ouders zijn van 
schoolgaande kinderen, en dat hij geen kosten voor het Gewest met zich meebrengt omdat het om onbetaald 
verlof gaat;Overwegende dat de maatregel dringend is rekening houdend met de sluitingen van 
scholen of klassen die al hebben plaatsgevonden;Op de voordracht van de Minister van Ambtenarenzaken;Na 
beraadslaging,Besluit : Artikel 1. In afwijking van artikel 401, tweede lid, van 
de Waalse Ambtenarencode, wordt op verzoek van het personeelslid een verlof om dwingende redenen van 
familiaal belang voor onbeperkte duur toegekend. Het verlof is onbezoldigd. Voor het overige wordt het 
gelijkgesteld met periodes van dienstactiviteit.Art. 2. Dit besluit treedt in werking op 1 
oktober 2020.Namen, 1 oktober 2020.Voor de Regering,De Minister-President,E. 
DI RUPODe Minister van Ambtenarenzaken, Informatica, Administratieve Vereenvoudiging, belast 
met Kinderbijslag, Toerisme, Erfgoed en Verkeersveiligheid,V. DE BUE