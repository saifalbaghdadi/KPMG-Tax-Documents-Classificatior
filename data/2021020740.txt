Publicatie : 2021-04-07Numac : 2021020740
VLAAMSE OVERHEID
 19 MAART 2021. - Besluit van de Vlaamse Regering tot wijziging van het besluit van de Vlaamse Regering van 13 november 2020 tot regeling van een algemene en selectieve subsidie voor de organisatoren van kinderopvang en buitenschoolse opvang en van maatregelen voor de gezinnen in de kinderopvang en de buitenschoolse opvang naar aanleiding van de gevolgen van het COVID-19-virus, wat betreft de verlenging, en de regeling van compensatie bij afwezigheid door vaccinatie 
RechtsgrondenDit besluit is gebaseerd 
op:- het decreet van 30 april 2004 tot oprichting van het intern verzelfstandigd agentschap 
met rechtspersoonlijkheid Opgroeien regie, artikel 5, § 2, 2°,  a), ingevoegd bij het decreet 
van 1 maart 2019, en artikel 12, gewijzigd bij de decreten van 1 maart 2019 en 3 mei 2019;- 
het decreet van 20 april 2012 houdende de organisatie van kinderopvang van baby's en peuters, artikel 
10, 3°,  en artikel 12, § 1, tweede lid, en § 3, ingevoegd bij het decreet van 15 juli 
2016.VormvereistenDe volgende vormvereisten zijn vervuld:- De Vlaamse minister, 
bevoegd voor de begroting, heeft zijn akkoord gegeven op 19 maart 2021.- Er is geen advies 
gevraagd aan de Raad van State, met toepassing van artikel 3, § 1, van de wetten op de Raad van 
State, gecoördineerd op 12 januari 1973. Er is een dringende noodzakelijkheid omdat het besluit van de 
Vlaamse Regering van 13 november 2020 tot regeling van een algemene en selectieve subsidie voor de organisatoren 
van kinderopvang en buitenschoolse opvang en van maatregelen voor de gezinnen in de kinderopvang en de 
buitenschoolse opvang naar aanleiding van de gevolgen van het COVID-19-virus in artikel 29 bepaalt dat 
artikel 1 tot en met 24 van het besluit ophouden uitwerking te hebben op 31 maart 2021. Toen dat besluit 
in november 2020 werd goedgekeurd, was er nog geen duidelijkheid over de impact van het COVID-19-virus 
op de langere termijn en werd de uitwerking van de compensatiesubsidie vanuit voorzichtigheid beperkt 
in de tijd. Op dit moment staat echter vast dat de coronacrisis nog altijd niet voldoende onder controle 
is en dat een compensatiesubsidie ook na maart 2021 nog noodzakelijk is. De vaccinaties zijn ondertussen 
opgestart. Op dit moment hebben echter nog maar iets meer dan 500.000 Belgen een eerste dosis gekregen 
en maar iets meer dan 300.000 inwoners een tweede dosis. De federale overheid houdt ook nog altijd de 
strikte maatregelen aan, waarbij telewerk verplicht is, heel wat sectoren gesloten zijn en sociale contacten 
tot een absoluut minimum beperkt moeten worden. Voortdurende schommelingen in de besmettingscijfers en 
opnames in het ziekenhuis tonen aan dat het een zeer precaire periode is, waarin de epidemie nog alle 
kanten uit kan gaan. Met die zaken in het achterhoofd is het noodzakelijk dat de Vlaamse overheid met 
haar beleid aansluit bij de federale maatregelen waar die tot doel hebben sociale contacten te beperken 
en mensen niet onnodig te stimuleren contacten te maken. Nog belangrijker is het dat de Vlaamse overheid 
de financiële leefbaarheid van de kinderopvangsector en de sector van buitenschoolse opvang garandeert 
en ervoor zorgt dat dit ook na maart 2021 gebeurt. Aangezien de huidige regelgeving bepaalt dat de compensatieregeling 
maar tot eind maart 2021 geldt, is het dringend noodzakelijk om voorliggend besluit goed te keuren, zodat 
het voor de betrokken sectoren duidelijk is dat ze ook in de periode tot en met juni 2021 op subsidie 
kunnen rekenen als dat nodig zou zijn. Zelfs een advies op vijf dagen van de Raad van State is niet mogelijk, 
aangezien ter uitvoering van het voormelde besluit van de Vlaamse Regering van 13 november 2020 de minister 
een besluit zal moeten nemen voor eind maart 2021 waarin hij bepaalt voor april of de algemene, dan wel 
selectieve compensatie geldt.InitiatiefnemerDit besluit wordt voorgesteld door de 
Vlaamse minister van Welzijn, Volksgezondheid, Gezin en Armoedebestrijding.Na beraadslaging,DE 
VLAAMSE REGERING BESLUIT:Artikel 1. In artikel 29 van het besluit van de Vlaamse Regering van 
13 november 2020 tot regeling van een algemene en selectieve subsidie voor de organisatoren van kinderopvang 
en buitenschoolse opvang en van maatregelen voor de gezinnen in de kinderopvang en de buitenschoolse 
opvang naar aanleiding van de gevolgen van het COVID-19-virus, wordt de datum "31 maart 2021" vervangen 
door de datum "30 juni 2021".Art. 2. Dit besluit treedt in werking op 31 maart 2021.Art. 
3. De Vlaamse minister, bevoegd voor opgroeien, is belast met de uitvoering van dit besluit.Brussel, 
19 maart 2021.De minister-president van de Vlaamse Regering,J. JAMBONDe 
Vlaamse minister van Welzijn, Volksgezondheid, Gezin en Armoedebestrijding,W. BEKE