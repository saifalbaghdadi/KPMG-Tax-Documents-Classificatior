Publicatie : 2021-03-10Numac : 2021030384
MINISTERIE VAN DE FRANSE GEMEENSCHAP 
 15 FEBRUARI 2021. - Besluit van de Regering van de Franse Gemeenschap van bijzondere machten nr. 62 betreffende de subsidiëring van de aankoop van materiaal voor online-onderwijs in het onderwijs voor sociale promotie in het kader van de COVID-19-gezondheidscrisis 
De regering van de Franse Gemeenschap,Gelet 
op het decreet van 14 november 2020 tot toekenning aan de regering van bijzondere machten om het hoofd 
te bieden aan de tweede golf van de COVID-19-gezondheidscrisis, artikel 1, § 1, b), f) en h);Gelet 
op het advies van de Raad van State nr. 68.818/2, uitgebracht op 10 februari 2021, met toepassing van 
artikel 84, § 1, eerste lid, 3°,  van de wetten op de Raad van State, gecoördineerd op 12 januari 
1973 en van artikel 2, tweede lid, van het decreet van 14 november 2020 tot toekenning aan de regering 
van bijzondere machten om het hoofd te bieden aan de tweede golf van de COVID-19-gezondheidscrisis;Overwegende 
het advies van de inspecteur van Financiën, uitgebracht op 29 januari 2021;Overwegende de akkoordbevinding 
van de minister van Begroting van 4 februari 2021;Overwegende de pandemie in verband met de 
verspreiding van COVID-19 en de daaruit voortvloeiende grootschalige gezondheidscrisis, inzonderheid 
in België;Overwegende dat het gezondheidsprotocol dat na de pandemie is aangenomen, afstandsonderwijs 
vereist;Overwegende de moeilijkheden die afstandsonderwijs met zich meebrengt voor instellingen 
en studenten, omdat zij niet allemaal toegang hebben tot adequate uitrusting om on-line-onderwijs te 
organiseren of te volgen;Overwegende deze crisis, en inzonderheid de organisatie van activiteiten 
op het gebied van afstandsonderwijs, ook tot gevolg heeft gehad dat de pedagogische en morele problemen 
zijn toegenomen, evenals het risico dat studenten afhaken;Overwegende dat het dus absoluut 
noodzakelijk is te voorzien in adequate uitrusting om online-onderwijs mogelijk te maken;Overwegende 
de dringende noodzakelijkheid die is ontstaan doordat er snel maatregelen moesten worden getroffen om 
te voorzien in de nieuwe materiële behoeften die het gevolg zijn van de huidige pandemie;Overwegende 
dat het dan ook dringend noodzakelijk is dat onderwijsinstellingen voor sociale promotie een subsidie 
krijgen waarmee zij de nodige investeringen in online-onderwijs kunnen doen; Op de voordracht 
van de minister van het Onderwijs voor sociale promotie;Na beraadslaging,Besluit 
: Artikel 1. Een eenmalige en uitzonderlijke subsidie van 2.145.780 euro wordt in 2021 toegekend 
aan de inrichtende machten van het onderwijs voor sociale promotie, om de materiële kosten te dekken 
die verband houden met online-onderwijs en die worden opgelegd door de crisis van COVID-19. Deze subsidie 
komt ten laste van het begrotingsonderdeel "2.5.04 Sociale promotie" van de "Cel voor Noodhulp en Herschikking" 
van SACA, zoals ingesteld bij het programmadecreet van 9 december 2020 betreffende diverse maatregelen 
om de gevolgen van de coronaviruscrisis op te vangen, Schoolgebouwen, Begrotingsfondsen, Fonds Ecureuil, 
WBE, Gezondheid, Media, Permanente Opvoeding, Studiebeurzen, Wetenschappelijk onderzoek en Leerplichtonderwijs 
- Titel I.Art. 2. Het in artikel 1 bedoelde bedrag wordt verdeeld over de inrichtende machten 
van het onderwijs voor sociale promotie in verhouding tot het aantal regelmatig ingeschreven leerlingen 
in 2018-2019.Art. 3. De in artikel 1 bedoelde subsidie is bedoeld om de begunstigden in staat 
te stellen bij wijze van ontvankelijke uitgaven de kosten te dekken in verband met de aanschaf van materiaal 
dat noodzakelijk is voor het online-onderwijs. Dit materiaal wordt ter beschikking gesteld van de lerenden 
(computers, tablets, enz.) of van de leraren ter ondersteuning en ontwikkeling van online-onderwijs (camera, 
interactief whiteboard, groene achtergrond, enz.). Zowel voor de leerlingen als voor de leerkrachten 
gebeurt deze voorziening in de vorm van een kosteloze lening. Deze gratis verstrekking wordt geregeld 
in een tussen de instelling voor sociale promotie en de begunstigde van de verstrekking (of diens wettelijke 
vertegenwoordiger indien de begunstigde minderjarig is) te sluiten verstrekkingsovereenkomst.Wat 
het uitlenen van apparatuur aan leerlingen betreft, staat het de directie van onderwijsinstellingen voor 
sociale promotie en hun onderwijsteams vrij om de computerapparatuur toe te wijzen overeenkomstig de 
bekende en vastgestelde behoeften van de in hun instelling ingeschreven leerlingen. Deze uitrusting moet 
echter bij voorrang worden verstrekt aan lerenden (of hun wettelijke vertegenwoordiger indien zij minderjarig 
zijn) die niet over de financiële draagkracht beschikken om de uitrusting zelf aan te schaffen. Naast 
deze prioritaire leerlingen zal het materiaal ter beschikking worden gesteld volgens de volgende prioriteiten: 
- aan leerlingen die zijn ingeschreven voor een diplomajaar;- aan de leerlingen die 
zijn ingeschreven in de onderwijseenheden die het meest te maken hebben met de organisatie van het afstandsonderwijs.Art. 
4. De subsidie wordt uitbetaald na overlegging van de volgende documenten aan de administratieve diensten: 
- een verklaring op erewoord die de bestemming van het gekochte materiaal rechtvaardigt;- 
bestelformulieren;- facturen betreffende de aankoop van de uitrusting;- rekeningafschriften 
met betrekking tot de betaling van de genoemde facturen.Een aanvraag om betaling van de subsidie 
die niet vergezeld gaat van alle in het eerste lid bedoelde documenten, wordt niet in aanmerking genomen.De 
documenten waaruit blijkt dat de wetgeving inzake overheidsopdrachten is nageleefd, moeten worden bewaard 
bij de inrichtende machten en op verzoek ter beschikking worden gesteld van de diensten van de administratie.De 
aanvragen om betaling van de subsidie moeten, samen met alle bewijsstukken, uiterlijk op 31 oktober 2021 
in het bezit zijn van de administratieve diensten. Art. 5. Om voor vergoeding in aanmerking 
te komen, moet de apparatuur tussen 1 maart 2020 en 30 juni 2021 bij de leverancier zijn besteld. Art. 
6. Dit besluit treedt in werking de dag waarop het wordt ondertekend.Art. 7. De minister die 
het onderwijs voor sociale promotie in zijn bevoegdheid heeft, is belast met de uitvoering van dit besluit. 
Brussel, 15 februari 2021.De minister-president,P.-Y. JEHOLETDe 
minister van Hoger Onderwijs, Onderwijs voor Sociale Promotie, Universitaire Ziekenhuizen, Hulpverlening 
aan de Jeugd, Justitiehuizen, Jeugd, Sport en de Promotie van Brussel,V. GLATIGNY