Publicatie : 2020-07-15Numac : 2020042276
FEDERALE OVERHEIDSDIENST FINANCIEN 
 9 JULI 2020. - Koninklijk besluit tot wijziging van de bijlage III van het KB/WIB 92 op het stuk van de bedrijfsvoorheffing op de wettelijke uitkeringen voor primaire arbeidsongeschiktheid van werknemers (1) 
FILIP, Koning der Belgen, Aan allen die nu zijn en hierna wezen zullen, Onze 
Groet.Gelet op het Wetboek van de inkomstenbelastingen 1992:- artikel 275, §§ 
1 en 2;Gelet op het KB/WIB 92:- artikel 88;- bijlage III, Overwegende 
de wet van 24 juni 2020 houdende toekenning van een tijdelijke aanvulling op de uitkeringen voor primaire 
arbeidsongeschiktheid;Gelet op de wetten op de Raad van State, gecoördineerd op 12 januari 
1973, artikel 3, § 1;Gelet op de dringende noodzakelijkheid;Overwegende:- 
dat voor periodes van primaire arbeidsongeschiktheid die aanvatten vanaf 1 maart 2020 tijdelijk aanvullende 
uitkeringen worden toegekend aan werknemers;- dat deze aanvullende arbeidsongeschiktheidsuitkeringen 
met terugwerkende kracht zijn ingevoerd;- dat op wettelijke uitkeringen voor arbeidsongeschiktheid 
in de regel 11,11 pct. bedrijfsvoorheffing moet worden ingehouden;- dat overeenkomstig nummer 
2.12.B.1.b) van de toepassingsregels van de bijlage III bij het KB/WIB 92 de netto-uitkering bij primaire 
arbeidsongeschiktheid evenwel niet tot onder een bepaald bedrag mag dalen ingevolge de inhouding van 
de bedrijfsvoorheffing;- dat deze laatste regel de inhouding van de bedrijfsvoorheffing op 
de tijdelijke aanvullende primaire ongeschiktheidsuitkeringen erg complex en moeilijk implementeerbaar 
maakt voor de uitkeringsinstellingen;- dat de uitkeringsinstellingen de tijdelijke aanvullende 
primaire arbeidsongeschiktheidsuitkeringen in beginsel reeds kunnen uitbetalen; - dat de uitbetaling 
van de tijdelijke aanvullende primaire arbeidsongeschiktheidsuitkeringen niet in het gedrang mag worden 
gebracht door de complexiteit van de berekening van de bedrijfsvoorheffing;- dat het daarom 
aangewezen is om de regel te vereenvoudigen en steeds 11,11 pct. bedrijfsvoorheffing in te houden op 
de tijdelijke aanvullende primaire arbeidsongeschiktheidsuitkeringen, wanneer dat percentage in beginsel 
van toepassing is op de gewone uitkeringen;- dat deze gewijzigde regeling ten spoedigste ter 
kennis moet worden gebracht van de uitkeringsinstellingen;- dat dit besluit dus dringend moet 
worden getroffen;Op de voordracht van de Vice-Eerste Minister en Minister van Financiën,Hebben 
Wij besloten en besluiten Wij :Artikel 1. Nummer 2.12.B.1.b) van de toepassingsregels van de 
bijlage III van het KB/WIB 92, vervangen bij het koninklijk besluit van 11 december 2019, wordt aangevuld 
met een lid, luidende:"Het eerste en tweede lid zijn niet van toepassing op de aanvullende 
uitkeringen die worden betaald of toegekend in uitvoering van de wet van 24 juni 2020 houdende toekenning 
van een tijdelijke aanvulling op de uitkeringen voor primaire arbeidsongeschiktheid. Deze aanvullende 
uitkeringen worden ook buiten beschouwing gelaten voor de toepassing van het eerste en tweede lid.".Art. 
2. Dit besluit heeft uitwerking vanaf 24 juni 2020 en is van toepassing op de aanvullende uitkeringen 
die vanaf diezelfde datum worden betaald of toegekend.Art. 3.  De minister die bevoegd is voor 
Financiën, is belast met de uitvoering van dit besluit.Gegeven te Brussel, 9 juli 2020.FILIPVan 
Koningswege :De Vice-Eerste Minister en Minister van Financiën,A. DE CROO_______Nota(1) 
Verwijzingen naar het Belgisch Staatsblad:Wetboek van de inkomstenbelastingen 1992, gecoördineerd 
bij koninklijk besluit van 10 april 1992, Belgisch Staatsblad van 30 juli 1992.Koninklijk besluit 
van 27 augustus 1993 tot uitvoering van het Wetboek van de inkomstenbelastingen 1992, Belgisch Staatsblad 
van 13 september 1993Wet van 24 juni 2020 houdende toekenning van een tijdelijke aanvulling 
op de uitkeringen voor primaire arbeidsongeschiktheid, Belgisch Staatsblad van 2 jui 2020Wetten 
op de Raad van State, gecoördineerd bij koninklijk besluit van 12 januari 1973, Belgisch Staatsblad van 
21 maart 1973Koninklijk besluit van 11 december 2019 tot wijziging van het KB/WIB 92, op het 
stuk van de bedrijfsvoorheffing, Belgisch Staatsblad van 20 december 2019