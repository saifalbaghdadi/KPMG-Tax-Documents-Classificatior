Publicatie : 2021-04-09Numac : 2021201597
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 28 MAART 2021. - Wet houdende toekenning van een recht op klein verlet voor werknemers met het oog op het toegediend krijgen van een vaccin ter bescherming tegen het coronavirus COVID-19 (1) 
FILIP, 
Koning der Belgen, Aan allen die nu zijn en hierna wezen zullen, Onze Groet.De Kamer 
van volksvertegenwoordigers heeft aangenomen en Wij bekrachtigen hetgeen volgt : HOOFDSTUK 
I. - Algemene bepaling en toepassingsgebied Artikel 1. Deze wet regelt een aangelegenheid als 
bedoeld in artikel 74 van de Grondwet. Art. 2. Deze wet is van toepassing op alle werknemers 
en werkgevers verbonden door een arbeidsovereenkomst. HOOFDSTUK II. - Recht op betaalde afwezigheid 
van het werk Art. 3. De werknemer heeft het recht om van het werk afwezig te zijn, met behoud 
van zijn normaal loon, met het oog op het toegediend krijgen van een vaccin ter bescherming tegen het 
coronavirus COVID-19. De werknemer heeft dit recht gedurende de tijd die nodig is voor de vaccinatie.De 
in het eerste lid bedoelde afwezigheid van het werk wordt gelijkgesteld met een afwezigheid van het werk 
in de zin van artikel 30, ยง 1, van de wet van 3 juli 1978 betreffende de arbeidsovereenkomsten. 
Het normale loon voor deze afwezigheid wordt vastgesteld overeenkomstig de bepalingen van artikel 56 
van dezelfde wet.Om gerechtigd te zijn op het loon moet de werknemer de werkgever vooraf verwittigen 
en zo spoedig mogelijk vanaf het tijdstip of tijdsslot van de vaccinatie voor hem bekend is. Hij moet 
het verlof gebruiken voor het doel waarvoor het is toegestaan. Op verzoek van de werkgever 
dient de werknemer hiervan het bewijs voor te leggen. Het voorleggen van de bevestiging van de afspraak 
om op een bepaald tijdstip aanwezig te zijn op een plaats waar de vaccinatie wordt toegediend, geldt 
als voldoende bewijs. In zoverre de bevestiging niet vermeldt wanneer de werknemer aanwezig dient te 
zijn op een plaats waar de vaccinatie wordt toegediend, dient de uitnodiging voorgelegd te worden.De 
werkgever mag de informatie die hij aldus verkrijgt enkel gebruiken met het oog op de organisatie van 
het werk en het verzorgen van een correcte loonadministratie. Het is de werkgever niet toegestaan om 
onder welke vorm dan ook een kopie van de afspraakbevestiging te nemen of de informatie die ze bevat 
manueel over te schrijven, met uitzondering van het tijdstip van de afspraak. Het is de werkgever enkel 
toegestaan om de afwezigheid van de werknemer te registreren als klein verlet. Het is de werkgever niet 
toegestaan om de reden van het klein verlet te registreren en/of te registreren dat de werknemer gezondheidsproblemen 
heeft. HOOFDSTUK III. - Inwerkingtreding en temporele werking Art. 4. Deze wet treedt 
in werking de dag waarop ze in het Belgisch Staatsblad wordt bekendgemaakt en treedt buiten werking op 
31 december 2021.De Koning kan, na advies van de Nationale Arbeidsraad, bij een besluit vastgesteld 
na overleg in de Ministerraad, de in het eerste lid bedoelde datum van buitenwerkingtreding uitstellen 
tot uiterlijk 30 juni 2022.Kondigen deze wet af, bevelen dat zij met 's Lands zegel zal worden 
bekleed en door het Belgisch Staatsblad zal worden bekendgemaakt.Gegeven te Brussel, 28 maart 
2021.FILIPVan Koningswege : De Minister van Werk,P.-Y. DERMAGNEMet 
's Lands zegel gezegeld : De Minister van Justitie,V. VAN QUICKENBORNE_______NotaKamer 
van volksvertegenwoordigers(www.dekamer.be)Stukken : 55 1849/ (2019/2020) : 001 
: Wetsontwerp.002 : Amendement.003 : Verslag.004 : Tekst aangenomen door 
de commissie.005 : Amendement na verslag.006 : Aangenomen tekst.Integraal 
verslag: 25 maart 2021.