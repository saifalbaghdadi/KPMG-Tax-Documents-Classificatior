Publicatie : 2020-04-29Numac : 2020040987
WAALSE OVERHEIDSDIENST
 22 APRIL 2020. - Besluit van de Waalse Regering betreffende het tijdelijk verbod tot het opleggen van restricties in de toegang tot de publieke waterdistributie wegens de spoedeisende maatregelen genomen om de verspreiding van het coronavirus COVID-19 te beperken 
De Waalse Regering,Gelet 
op Boek II van het Milieuwetboek, dat het Waterwetboek inhoudt, inzonderheid op de artikelen D.2, 28°, 
 D.202 en de artikelen R.270bis-7 tot R.270bis-13;Gelet op het rapport van 19 maart 2020 opgesteld 
overeenkomstig artikel 3, 2°,  van het decreet van 11 april 2014 houdende uitvoering van de resoluties 
van de Vrouwenconferentie van de Verenigde Naties die in september 1995 in Peking heeft plaatsgehad en 
tot integratie van de genderdimensie in het geheel van de gewestelijke beleidslijnen ;Gelet 
op de wetten op de Raad van State, gecoördineerd op 12 januari 1973, artikel 3, § 1;Gelet 
op de dringende noodzakelijkheid, waardoor het advies van de afdeling wetgeving van de Raad van State 
binnen een tot vijf dagen teruggebrachte termijn niet afgewacht kan worden, gelet met name op het naderen 
van de kwartaaltermijnen voor de tussentijdse facturering van publieke waterdistributie, de noodzakelijke 
verhoging van de door de gebruikers verbruikte waterhoeveelheden, w.o. de gezinnen, in deze periode van 
lockdown opgelegd bij de besluiten van de federale Minister van Veiligheid en Binnenlandse Zaken van 
18 maart 2020 en 23 maart 2020 houdende spoedeisende maatregelen ter beperking van de verspreiding van 
het coronavirus COVID-19, en de onmiddellijke noodzaak om de mogelijkheid te bieden om de waterhoeveelheden 
te verbruiken die nodig zijn om de beschermingsmaatregelen in acht te nemen in verband met de verspreiding 
van het coronavirus COVID-19; bijgevolg is het onontbeerlijk de nodige maatregelen onverwijld te nemen; 
Overwegende dat de buitengewone gezondheidscrisis in verband met Covid-19 die heden België treft en de 
huidige en komende regels, genomen om de verspreiding van het virus onder de bevolking te beperken een 
lockdown voor iedereen opleggen; dat deze maatregel een hoger waterverbruik door de gezinnen impliceert;Overwegende 
dat de hygiënemaatregelen, opgelegd in deze crisisperiode, eveneens tot een hoger waterverbruik leiden;Overwegende 
dat heden dringend in een toegang van allen, te allen tijde, tot kwaliteitsvol water in de benodigde 
hoeveelheden voorzien moet worden;Overwegende dat de in deze crisisperiode nog belangrijker 
toegang tot water zonder enige vorm van vertraging verzekerd moet worden;Op de voordracht van 
de Minister van Leefmilieu;Na beraadslaging,Besluit : Artikel 1. Voor zover 
het personeel beschikbaar is, voor zover het mogelijk is toegang tot een meter te bekomen mits inachtneming 
van de social distancingregels, opgelegd door de federale overheid, en onverminderd de voorrang die de 
acties moeten krijgen voor de continuïteit van de publieke waterdistributie dienen de waterverdelers 
bedoeld in artikel D.2, 28°,  van het Waterwetboek de waterbegrenzers die krachtens artikel R.270bis-13 
van het Waterwetboek gemonteerd werden, weg te halen.Art. 2. Waterbegrenzers als bedoeld in 
artikel R.270bis-13 van het Waterwetboek mogen niet geplaatst worden.Art. 3. Onderbrekingen 
in de publieke waterdistributie voor huishoudelijke doeleinden als bedoeld in artikel R.270bis-7 van 
het Waterwetboek worden verboden, behoudens onderbrekingen voor technische of veiligheidsnoden.Art. 
4. Dit besluit heeft uitwerking op 1 april voor een duur van zestig dagen. Art. 5. Bij verlenging 
van de dringende maatregelen voor de beperking van de verspreiding van het coronavirus COVID-19 kan de 
Minister van Leefmilieu deze maatregelen voor een tweemaal verlengbare duur van dertig dagen verlengen.Art. 
6. Van dit besluit wordt aan elke verdeler die in het Waals Gewest de publieke waterdistributie verzorgt, 
kennis gegeven.Art. 7. De Minister van Leefmilieu is belast met de uitvoering van dit besluit.Namen, 
22 april 2020.Voor de Regering:De Minister-President,E. DI RUPODe 
Minister van Leefmilieu, Natuur, Bossen, Landelijke Aangelegenheden en Dierenwelzijn,C. TELLIER