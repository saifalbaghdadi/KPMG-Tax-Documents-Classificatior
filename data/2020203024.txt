Publicatie : 2020-07-17Numac : 2020203024
FEDERALE OVERHEIDSDIENST WERKGELEGENHEID, ARBEID EN SOCIAAL OVERLEG  
 15 JULI 2020. - Koninklijk besluit tot verlenging van de maatregelen genomen op vlak van werkloosheid in het kader van de strijd tegen de verspreiding van het coronavirus COVID-19 (I) 
FILIP, Koning 
der Belgen, Aan allen die nu zijn en hierna wezen zullen, Onze Groet.Gelet op de 
Grondwet, artikel 108;Gelet op de besluitwet van 28 december 1944 betreffende de maatschappelijke 
zekerheid der arbeiders, artikel 7, § 1, derde lid, i, vervangen bij de wet van 14 februari 1961, 
§ 1septies, ingevoegd bij de wet van 25 april 2014, en § 1octies, ingevoegd bij de wet 
van 25 april 2014;Gelet op de wet van 9 juni 2020 tot invoering van een recht op uitkeringen 
bij tijdelijke werkloosheid van gepensioneerden van 65 jaar omwille van het COVID-19-virus, artikel 4;Gelet 
op het koninklijk besluit van 25 november 1991 houdende de werkloosheidsreglementering;Gelet 
op het koninklijk besluit van 7 december 1992 betreffende de toekenning van werkloosheidsuitkeringen 
in geval van conventioneel brugpensioen;Gelet op het koninklijk besluit van 3 mei 2007 tot 
regeling van het stelsel van werkloosheid met bedrijfstoeslag;Gelet op het koninklijk besluit 
van 30 maart 2020 tot aanpassing van de procedures in het kader van tijdelijke werkloosheid omwille van 
het Covid-19-virus en tot wijziging van artikel 10 van het koninklijk besluit van 6 mei 2019 tot wijziging 
van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende 
de werkloosheidsreglementering en tot invoeging van de artikelen 36sexies, 63bis en 124bis in hetzelfde 
besluit;Gelet op het koninklijk besluit van 23 april 2020 tot het tijdelijk versoepelen van 
de voorwaarden waaronder werklozen, al dan niet met bedrijfstoeslag, kunnen worden tewerkgesteld in vitale 
sectoren en tot het tijdelijk bevriezen van de degressiviteit van de volledige werkloosheidsuitkeringen;Gelet 
op het koninklijk besluit van 22 juni 2020 betreffende diverse tijdelijke maatregelen in de werkloosheidsreglementering 
omwille van het Covid-19-virus en tot wijziging van de artikelen 12 en 16 van het koninklijk besluit 
van 30 maart 2020 tot aanpassing van de procedures in het kader van tijdelijke werkloosheid omwille van 
het Covid-19-virus en tot wijziging van artikel 10 van het koninklijk besluit van 6 mei 2019 tot wijziging 
van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende 
de werkloosheidsreglementering en tot invoeging van de artikelen 36sexies, 63bis en 124bis in hetzelfde 
besluit;Gelet op het advies van de inspecteur van Financiën, gegeven op 11 juni 2020;Gelet 
op het akkoord van de Minister van Begroting, gegeven op 19 juni 2020;Gelet op de wet van 25 
april 1963 betreffende het beheer van de instellingen van openbaar nut voor sociale zekerheid en sociale 
voorzorg, artikel 15;Gelet op artikel 8, § 2, 1° en 2°, van de wet van 15 december 2013 
houdende diverse bepalingen inzake administratieve vereenvoudiging is dit besluit uitgezonderd van de 
regelgevingsimpactanalyse;Gelet op advies 67.667/1 van de Raad van State, gegeven op 29 juni 
2020, met toepassing van artikel 84, § 1, eerste lid, 3°, van de gecoördineerde wetten op de Raad 
van State;Gelet op de dringende noodzakelijkheid gemotiveerd door het feit dat het coronavirus 
COVID-19 zich verspreidt op Europees grondgebied en in België en dringende maatregelen worden genomen 
om het risico voor de volksgezondheid te beperken;Dat het nodig is om op te treden in het arbeidsrecht 
en het socialezekerheidsrecht, teneinde het mogelijk te maken om te reageren op de coronavirus COVID-19-epidemie 
of -pandemie en de gevolgen ervan op te vangen en teneinde snel maatregelen te kunnen nemen ter vrijwaring 
van vitale sectoren in ons land;Dat het koninklijk besluit van 30 maart 2020 tot aanpassing 
van de procedures in het kader van tijdelijke werkloosheid omwille van het Covid-19-virus en tot wijziging 
van artikel 10 van het koninklijk besluit van 6 mei 2019 tot wijziging van de artikelen 27, 51, 52bis, 
58, 58/3 en 63 van het koninklijk besluit van 25 november 1991 houdende de werkloosheidsreglementering 
en tot invoeging van de artikelen 36sexies, 63bis en 124bis in hetzelfde besluit, en het koninklijk besluit 
van 22 juni 2020 betreffende diverse tijdelijke maatregelen in de werkloosheidsreglementering omwille 
van het Covid-19-virus en tot wijziging van de artikelen 12 en 16 van het koninklijk besluit van 30 maart 
2020 tot aanpassing van de procedures in het kader van tijdelijke werkloosheid omwille van het Covid-19-virus 
en tot wijziging van artikel 10 van het koninklijk besluit van 6 mei 2019 tot wijziging van de artikelen 
27, 51, 52bis, 58, 58/3 en 63 van het koninklijk besluit van 25 november 1991 houdende de werkloosheidsreglementering 
en tot invoeging van de artikelen 36sexies, 63bis en 124bis in hetzelfde besluit, onder meer maatregelen 
bevatten om de aanvragen om erkenning van een overmachtssituatie en tijdelijke werkloosheidsuitkeringen 
op te vangen, evenals maatregelen die het inkomen van de betrokken personen op peil houden;Dat 
het koninklijk besluit van 23 april 2020 tot het tijdelijk versoepelen van de voorwaarden waaronder werklozen, 
al dan niet met bedrijfstoeslag, kunnen worden tewerkgesteld in vitale sectoren en tot het tijdelijk 
bevriezen van de degressiviteit van de volledige werkloosheidsuitkeringen onder meer maatregelen bevatten 
die tijdelijke werklozen en werklozen met bedrijfstoeslag toeleiden naar een tijdelijke tewerkstelling 
in vitale sectoren, evenals maatregelen die het inkomen van werklozen in deze periode op peil houden;Dat 
de situatie vooralsnog niet in die mate is geëvolueerd dat het verantwoord is de maatregelen opgenomen 
in de voornoemde besluiten van 30 maart 2020, 23 april 2020 en 22 juni 2020 te stoppen en dat ze dienen 
te worden verlengd tot 31 augustus 2020;Dat in sommige sectoren de werkgevers bijzonder hard 
worden getroffen door de COVID-19-pandemie en de maatregelen die in de strijd daartegen zijn genomen;Dat 
voor het vermijden van ontslagen de noodzaak bestaat de specifieke maatregelen in het kader van de tijdelijke 
werkloosheid in de situatie van overmacht te bestendigen in deze bijzonder hard getroffen sectoren, waarbij 
tevens gezorgd wordt dat het inkomen van de betrokken werknemers voor een deel gevrijwaard blijft;Dat 
het nemen van deze maatregelen dringend is teneinde de betrokken werklozen de nodige rechtszekerheid 
te bieden;Op de voordracht van de Minister van Werk,Hebben Wij besloten en besluiten 
Wij : HOOFDSTUK 1. - Verlenging van de maatregelen in het kader van de COVID-19-pandemie Artikel 
1. In artikel 16 van het koninklijk besluit van 30 maart 2020 tot aanpassing van de procedures in het 
kader van tijdelijke werkloosheid omwille van het Covid-19-virus en tot wijziging van artikel 10 van 
het koninklijk besluit van 6 mei 2019 tot wijziging van de artikelen 27, 51, 52bis, 58, 58/3 en 63 van 
het koninklijk besluit van 25 november 1991 houdende de werkloosheidsreglementering en tot invoeging 
van de artikelen 36sexies, 63bis en 124bis in hetzelfde besluit, gewijzigd bij koninklijk besluit van 
22 juni 2020, wordt in het eerste en derde lid, de datum "30 juni 2020" telkens vervangen door de datum 
"31 augustus 2020" en in het tweede lid wordt de maand "juni 2020" vervangen door de maand "augustus 
2020". Art. 2. In artikel 4 van het koninklijk besluit van 23 april 2020 tot het tijdelijk 
versoepelen van de voorwaarden waaronder werklozen, al dan niet met bedrijfstoeslag, kunnen worden tewerkgesteld 
in vitale sectoren en tot het tijdelijk bevriezen van de degressiviteit van de volledige werkloosheidsuitkeringen, 
wordt de datum "30 juni 2020" vervangen door de datum "31 augustus 2020". Art. 3. In artikel 
5 van hetzelfde besluit van 23 april 2020, worden in het eerste lid de woorden "met drie maanden" vervangen 
door de woorden "met vijf maanden" en wordt in het tweede en derde lid de datum "30 juni 2020" telkens 
vervangen door de datum "31 augustus 2020". Art. 4. In artikel 6 van hetzelfde besluit van 
23 april 2020, wordt in het eerste en tweede lid de datum "30 juni 2020" telkens vervangen door de datum 
"31 augustus 2020". Art. 5. In artikel 7 van hetzelfde besluit van 23 april 2020 wordt de datum 
"30 juni 2020" vervangen door de datum "31 augustus 2020". Art. 6. In artikel 1 van het koninklijk 
besluit van 22 juni 2020 betreffende diverse tijdelijke maatregelen in de werkloosheidsreglementering 
omwille van het Covid-19-virus en tot wijziging van de artikelen 12 en 16 van het koninklijk besluit 
van 30 maart 2020 tot aanpassing van de procedures in het kader van tijdelijke werkloosheid omwille van 
het Covid-19-virus en tot wijziging van artikel 10 van het koninklijk besluit van 6 mei 2019 tot wijziging 
van de artikelen 27, 51, 52bis, 58, 58/3 en 63 van het koninklijk besluit van 25 november 1991 houdende 
de werkloosheidsreglementering en tot invoeging van de artikelen 36sexies, 63bis en 124bis in hetzelfde 
besluit, wordt de datum "30 juni 2020" vervangen door de datum "31 augustus 2020". Art. 7. 
In artikel 2 van hetzelfde koninklijk besluit van 22 juni 2020, wordt de datum "30 juni 2020" vervangen 
door de datum "31 augustus 2020". Art. 8. In artikel 3 van hetzelfde koninklijk besluit van 
22 juni 2020, worden de woorden "mei 2020 en juni 2020" vervangen door de woorden "mei 2020, juni 2020, 
juli 2020 en augustus 2020". Art. 9. In artikel 4 van hetzelfde koninklijk besluit van 22 juni 
2020, wordt de datum "30 juni 2020" vervangen door de datum "31 augustus 2020". HOOFDSTUK 2. 
- Verlenging van de maatregelen in het kader van de COVID-19-pandemie voor de uitzonderlijk hard getroffen 
ondernemingen en sectoren Art. 10. Artikel 16 van het voormeld koninklijk besluit van 30 maart 
2020, gewijzigd bij koninklijk besluit van 22 april 2020, waarvan de bestaande tekst paragraaf 1 zal 
vormen, wordt aangevuld met een paragraaf 2, luidende: " § 2. In afwijking van paragraaf 
1 zijn de artikelen 1, 3, 5, eerste lid, 6, 8, 9, 10 en 12, eerste lid, van dit besluit van toepassing 
op de aanvraag om, de procedure betreffende en de toekenning van de werkloosheidsuitkeringen die betrekking 
hebben op de maanden februari 2020 tot december 2020.In afwijking van paragraaf 1 zijn de artikelen 
4, 5, tweede tot vierde lid, 11 en 13 van dit besluit van toepassing vanaf 1 maart 2020 tot en met 31 
december 2020.Deze paragraaf is enkel van toepassing voor de werknemers die worden tewerkgesteld 
in ondernemingen en sectoren die uitzonderlijk hard zijn getroffen door de coronacrisis.".Art. 
11. Artikel 1 van voornoemd koninklijk besluit van 22 juni 2020, wordt aangevuld met een tweede lid, 
luidend als volgt: "Het eerste lid blijft evenwel van toepassing na 31 augustus 2020 voor de 
tijdelijke werklozen van de ondernemingen en de sectoren die uitzonderlijk hard zijn getroffen door de 
coronacrisis, in de periode tot en met 31 december 2020.". Art. 12. In artikel 2 van hetzelfde 
koninklijk besluit van 22 juni 2020, wordt aangevuld met een tweede lid, luidend als volgt: "Het 
eerste lid blijft evenwel van toepassing na 31 augustus 2020 voor de tijdelijke werklozen van de ondernemingen 
en de sectoren die uitzonderlijk hard zijn getroffen door de coronacrisis, in de periode tot en met 31 
december 2020.". Art. 13. In artikel 4 van hetzelfde koninklijk besluit van 22 juni 2020, wordt 
aangevuld met een tweede lid, luidend als volgt: "Het eerste lid blijft evenwel van toepassing 
na 31 augustus 2020 voor de tijdelijke werklozen van de ondernemingen en de sectoren die uitzonderlijk 
hard zijn getroffen door de coronacrisis, in de periode tot en met 31 december 2020.". Art. 
14. In afwijking van artikel 16 van het voornoemd koninklijk besluit van 30 maart 2020, gewijzigd bij 
koninklijk besluit van 22 juni 2020, en van artikel 4 van de wet van 9 juni 2020 tot invoering van een 
recht op uitkeringen bij tijdelijke werkloosheid van gepensioneerden van 65 jaar omwille van het COVID-19-virus, 
blijft voornoemde wet van 9 juni 2020 van toepassing tot en met 31 december 2020 voor de werknemers die 
worden tewerkgesteld in de ondernemingen en sectoren die uitzonderlijk hard zijn getroffen door de coronacrisis. 
Art. 15. De sectoren die uitzonderlijk hard getroffen zijn door de coronacrisis worden door 
de Minister van Werk bepaald bij besluit. Het gaat om de sectoren waar de economische activiteit en de 
tewerkstelling gevoelig verlaagd zijn omwille van de door de Minister van Binnenlandse Zaken genomen 
dringende maatregelen om de verspreiding van het coronavirus COVID-19 te beperken.De ondernemingen 
die uitzonderlijk hard getroffen zijn door de coronacrisis zijn de werkgevers die tijdens het tweede 
kwartaal 2020 een aantal dagen tijdelijke werkloosheid wegens economische redenen en wegens overmacht-corona 
kennen van ten minste 20 % van het globaal aantal aan de Rijksdienst voor Sociale Zekerheid aangegeven 
dagen, met uitsluiting van de dagen die op de DmfA-aangifte worden aangegeven met codes 30, 50, 51 en 
52. Art. 16. Dit besluit heeft uitwerking met ingang van 30 juni 2020.Art. 17. De 
minister bevoegd voor Werk is belast met de uitvoering van dit besluit.Gegeven te Brussel, 
15 juli 2020. FILIPVan Koningswege : De Minister van Werk,N. 
MUYLLE