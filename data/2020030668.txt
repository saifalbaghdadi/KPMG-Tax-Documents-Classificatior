Publicatie : 2020-04-21Numac : 2020030668
BRUSSELS HOOFDSTEDELIJK GEWEST 
 16 APRIL 2020. - Bijzondere machtenbesluit van de Brusselse Hoofdstedelijke Regering nr. 2020/007 betreffende betreffende de steun tot vergoeding van erkende sociale inschakelingsondernemingen die getroffen zijn door de dringende maatregelen om de verspreiding van het coronavirus COVID-19 te beperken 
De 
Brusselse Hoofdstedelijke Regering,Gelet op de ordonnantie van 19 maart 2020 om bijzondere 
machten toe te kennen aan de Brusselse Hoofdstedelijke Regering in het kader van de gezondheidscrisis 
Covid-19, artikel 2, § 1;Gelet op de akkoordbevinding van de minister van Begroting, 
gegeven op 1 april 2020;Gelet op de dringende noodzakelijkheid, gemotiveerd door de maatregelen 
uitgevaardigd door de federale staat op 18 maart 2020 om de verspreiding van het coronavirus Covid-19 
in te dijken en die tot de gedeeltelijke of volledige sluiting van talrijke ondernemingen leiden, heeft 
de Brusselse regering op 19 maart 2020 beslist om maatregelen te nemen ter ondersteuning van de economie 
en de tewerkstelling; Dat specifieke maatregelen werden besloten voor de sociale inschakelingsondernemingen;Dat 
de structuren uit de sociale economie ook worden getroffen door de verslechtering van de economische 
situatie.Dat het de bedoeling is om hun inschakelingsactiviteiten van werkzoekenden die bijzonder 
ver verwijderd zijn van de arbeidsmarkt te behouden, met name in deze crisisperiode die de risico's voor 
de mensen die het verst van de arbeidsmarkt verwijderd zijn vergroot. Gelet op het advies nr. 
67.196/1 van de Raad van State, gegeven op 10 april 2020, in toepassing van artikel 84, § 1, eerste 
lid, 3°  van de wetten op de Raad van State, gecoördineerd op 12 januari 1973;Overwegende het 
ministerieel besluit van 23 maart 2020 houdende dringende maatregelen om de verspreiding van het coronavirus 
COVID-19 te beperken;Op voorstel van de Minister van de Brusselse Hoofdstedelijke Regering 
bevoegd voor Tewerkstelling,Na beraadslaging,Besluit :HOOFDSTUK 1. - Algemene 
bepalingenArtikel 1. Voor de toepassing van dit besluit wordt verstaan onder :1° 
de ordonnantie van 23 juli 2018 : de ordonnantie van 23 juli 2018 met betrekking tot de erkenning en 
de ondersteuning van de sociale ondernemingen; 2°  de minister : de minister van de Brusselse 
Hoofdstedelijke Regering bevoegd voor Werk;3°  het ministerieel besluit van 23 maart 2020 : 
het ministerieel besluit van 23 maart 2020 houdende dringende maatregelen om de verspreiding van het 
coronavirus COVID-19 te beperken;4°  verordening : de verordening (EU) nr. 1407/2013 van de 
commissie van 18 december 2013 betreffende de toepassing van de artikelen 107 en 108 van het Verdrag 
betreffende de werking van de Europese Unie op de-minimissteun, bekendgemaakt in het Publicatieblad van 
de Europese Unie L352 van 24 december 2013;5°  BEW : Brussel Economie en Werkgelegenheid bij 
de Gewestelijke Overheidsdienst Brussel.HOOFDSTUK 2. - Vorm, bedrag en toekenning van de steunArt. 
2. De minister kent steun toe aan de sociale onderneming die met toepassing van de ordonnantie van 23 
juli 2018 erkend is, en getroffen wordt door de dringende maatregelen om de verspreiding van het coronavirus 
COVID-19 te beperken, voor zover ze bij BEW een mandaataanvraag heeft ingediend, overeenkomstig artikel 
2 van het besluit van de Brusselse Hoofdstedelijke Regering van 16 mei 2019 betreffende het mandaat en 
de compensatie van de sociale inschakelingsondernemingen.De steun wordt verleend onder de in 
de verordening bedoelde voorwaarden.De in artikel 7, § 2, 1°  van de ordonnantie van 
23 juli 2018 bedoelde publiekrechtelijke rechtspersonen komen niet in aanmerking voor de in het eerste 
lid bedoelde steun.Art. 3. De steun bestaat in een uitzonderlijke premie van 4.000 euro, per 
actieve vestigingseenheid gelegen op het grondgebied van het Brussels Hoofdstedelijk Gewest en voor een 
maximum van vijf vestigingseenheden, die wordt toegekend aan de erkende sociale onderneming, die gesloten 
is op grond van artikel 1 van het ministerieel besluit van 23 maart 2020,, of elke andere regelgeving 
die het vervangt of waardoor het wordt vervangen. De minister kan de lijst van sectoren bedoeld 
in het eerste lid wijzigen in functie van de evoluties in de maatregelen om de verspreiding van het coronavirus 
COVID-19 te beperken.De erkende sociale ondernemingen die een sanctie worden opgelegd op grond 
van artikel 10 van het ministerieel besluit van 23 maart 2020, of elke andere regelgeving die het vervangt 
of waardoor het wordt vervangen, zijn uitgesloten van de steun of zijn desgevallend gehouden tot de terugbetaling 
ervan.De in het eerste lid bedoelde steun kan niet gecumuleerd worden met de steun voorzien 
in het bijzondere machtenbesluit van de Brusselse Hoofdstedelijke Regering nr. 2020/013 betreffende de 
steun tot vergoeding van de ondernemingen getroffen door de dringende maatregelen om de verspreiding 
van het coronavirus COVID-19 te beperken. .Art. 4. De erkende sociale onderneming dient de 
steunaanvraag in bij BEW en gebruikt daartoe het formulier dat BEW ter beschikking stelt op zijn website.BEW 
moet de steunaanvraag uiterlijk op 31 mei 2020 ontvangen.De begunstigde geeft alle andere onder 
de verordening of andere de-minimisverordeningen vallende steun aan die de onderneming gedurende de twee 
voorafgaande belastingjaren en het lopende belastingjaar heeft ontvangen.Art. 5. De toekenningsbeslissing 
wordt aan de erkende sociale onderneming betekend binnen twee maanden na de ontvangst van de steunaanvraag. 
De minister kan de beslissingstermijn verlengen indien de beschikbare begrotingskredieten uitgeput zijn.BEW 
brengt de erkende sociale onderneming op de hoogte van de steuntoekenning en deelt de begunstigde mee 
dat de steun overeenkomstig de verordening wordt verleend.Art. 6. De steun wordt in één enkele 
schijf vereffend.Art. 7. Met toepassing van artikel 39, tweede lid van het besluit van de Brusselse 
Hoofdstedelijke Regering van 13 juli 2006 betreffende de administratieve en begrotingscontrole evenals 
de begrotingsopmaak, is het advies van de Inspecteur van Financiën niet vereist voor uitgaven gelijkgesteld 
aan de organieke uitgaven, die in dit geval worden aangerekend op de begroting van de Gewestelijke Overheidsdienst 
Brussel, op de volgende basisallocaties :1°  BA 16.003.34.02.3300;2°  BA 16.007.38.01.3132.Voor 
de op deze basisallocaties geboekte verleende steun van 4.000 euro moeten geen besluit en overeenkomst 
worden opgesteld.Opdat de minister en de minister belast met Begroting de in het eerste lid 
bedoelde uitgaven doelmatig en doeltreffend kunnen opvolgen, wordt de lijst met de gesteunde ondernemingen 
later aan de Inspecteur van Financiën bezorgd. HOOFDSTUK 3. - SlotbepalingenArt. 
8. Dit besluit treedt in werking de dag waarop het in het Belgisch Staatsblad wordt bekendgemaakt.Art. 
9. De minister bevoegd voor Werk wordt belast met de uitvoering van dit besluit.Brussel, 16 
april 2020.Voor de Brusselse Hoofdstedelijke Regering :De minister-president van 
het Brussels Hoofdstedelijk Gewest,R. VERVOORTDe minister van de Brusselse Hoofdstedelijke 
Regering bevoegd voor Werk,B. CLERFAYTVERSLAG AAN DE BRUSSELSE HOOFDSTEDELIJKE 
REGERING Ter attentie van de leden van de Regering,De maatregelen afgekondigd door 
de federale overheid op 18 maart 2020 om de verspreiding van het coronavirus COVID-19 te beperken, houden 
onder meer in dat de horecazaken en sommige handelszaken volledig of gedeeltelijk moeten sluiten. De 
structuren uit de sociale economie worden ook getroffen door de verslechtering van de economische situatie. 
Gelet op de finaliteit van deze structuren, in het bijzonder wat betreft de inschakeling op de arbeidsmarkt 
van een reeds kwetsbaar publiek, voorziet dit ontwerpbesluit in een steun voor de sociale inschakelingsondernemingen. 
De steun bestaat in een premie van De steun bestaat in een premie van 4.000 euro toegekend per vestigingseenheid, 
met een maximum van vijf eenheden. De steun wordt beperkt tot de sociale ondernemingen die 
: - werden erkend in toepassing van de ordonnantie van 23 juli 2018 met betrekking tot de erkenning 
en de ondersteuning van sociale ondernemingen;- en voor zover bij Brussel Economie en Werkgelegenheid 
(BEW) een mandaataanvraag hebben ingediend, overeenkomstig artikel 2 van het besluit van de Brusselse 
Hoofdstedelijke Regering van 16 mei 2019 betreffende het mandaat en de compensatie van de sociale inschakelingsondernemingen;- 
en een activiteit hebben van productie van goederen en/of diensten in de volgende domeinen : recreatieve, 
culturele, folkloristische activiteiten, discotheken, cafés en restaurants, reisagentschappen, touroperators, 
boekingsbureaus en aanverwante activiteiten, hotels, winkels en detailhandel (behalve voedingswinkels, 
met inbegrip van de nachtwinkels, dierenvoedingswinkels, apotheken, krantenwinkels, tankstations en leveranciers 
van brandstoffen) en kappers.Ondernemingen die niet aan de sluitingsverplichting voldoen of 
deze niet hebben nageleefd, en die dus werden bestraft, komen niet in aanmerking voor deze premie.De 
minister van Begroting heeft op 1 april 2020 zijn goedkeuring gehecht aan het ontwerp.Op 10 
april 2020, heeft de Raad van State over onderhavig ontwerpbesluit een spoedadvies verleend binnen 5 
werkdagen. Dit advies met referentienummer 67.196/1 is in al zijn aanbevelingen in aanmerking genomen. 
Het kon niet bij dit verslag worden gevoegd omdat het slechts in een voorlopige, eentalige versie beschikbaar 
was.Ter informatie van de Brusselse Hoofdstedelijke Regering :De Minister van Werk, 
B. CLERFAYT