Publicatie : 2021-02-11Numac : 2021020334
FEDERALE OVERHEIDSDIENST VOLKSGEZONDHEID, VEILIGHEID VAN DE VOEDSELKETEN EN LEEFMILIEU  
 27 JANUARI 2021. - Protocolakkoord tussen de Federale Staat, de Vlaamse Gemeenschap, de Franse Gemeenschap, de Duitstalige Gemeenschap, de Gemeenschappelijke Gemeenschapscommissie, het Waalse Gewest en de Franse Gemeenschapscommissie betreffende de verwerking van gegevens met betrekking tot vaccinaties tegen COVID-19 
Overwegende 
de Verordening (EG) nr. 2016/679 van het Europees Parlement en de Raad van 27 april 2016 betreffende 
de bescherming van natuurlijke personen in verband met de verwerking van persoonsgegevens en betreffende 
het vrije verkeer van die gegevens en tot intrekking van de Richtlijn 95/46/EG (algemene verordening 
gegevensbescherming);Gelet op de bijzondere wet van 8 augustus 1980 tot hervorming der instellingen, 
artikelen 5, § 1, I en 6bis, § 1, § 2, 1°  en 2°  en 92bis;Overwegende 
de wet van 31 december 1983 tot hervorming der instellingen voor de Duitstalige Gemeenschap, artikel 
4, § 2;Overwegende de wet van 20 juli 2006 betreffende de oprichting en de werking van 
het Federaal Agentschap voor Geneesmiddelen en Gezondheidsproducten, artikel 4, § 1, derde lid, 
3°  en 4° ;Overwegende het besluit van het Verenigd College van de Gemeenschappelijke Gemeenschapscommissie 
van 23 april 2009 betreffende de profylaxe tegen overdraagbare ziekten;Overwegende het Waalse 
Wetboek van Sociale Actie en Gezondheid, artikel 47/17bis;Overwegende het decreet van 17 juli 
2002 van de Franse Gemeenschap houdende hervorming van de Office de la Naissance et de l'Enfance, afgekort 
O.N.E, artikel 2, § 2. 8° ;Overwegende het decreet van 18 februari 2016 van de Franse 
Gemeenschapscommissie betreffende de gezondheidspromotie;Overwegende het feit dat de Gemeenschappen 
en Gewesten in het algemeen bevoegd zijn voor het gezondheidsbeleid;Overwegende dat een aantal 
materies met betrekking tot het gezondheidsbeleid tot de bevoegdheid blijven behoren van de Federale 
Staat;Overwegende het decreet van het Vlaamse Parlement van 21 november 2003 betreffende het 
preventieve gezondheidsbeleid, artikel 43, § 3;Overwegende het decreet van 1 juni 2004 
betreffende de gezondheidspromotie en inzake medische preventie;Overwegende het besluit van 
de Vlaamse Regering van 16 mei 2014 houdende diverse bepalingen ter uitvoering van het decreet van 21 
november 2003 betreffende het preventieve gezondheidsbeleid en tot wijziging van uitvoeringsbesluiten 
van dit decreet;Overwegende het ministerieel besluit van 29 januari 2015 tot het bepalen, van 
het vaccinatieschema voor Vlaanderen, artikel 9;Overwegende de ordonnantie van 19 juli 2007 
betreffende het preventieve gezondheidsbeleid;Overwegende dat dit protocolakkoord tot stand 
is gekomen met respect voor de bevoegdheidsverdeling die krachtens de bijzondere wet tot hervorming der 
instellingen aan de verschillende bevoegdheidsniveaus werden toegekend dankzij een intense samenwerking 
in de schoot van de Interministeriële Conferentie die kadert in een lange traditie van samenwerking binnen 
de Interministeriële Conferentie Volksgezondheid tussen de verschillende bevoegdheidsniveaus van ons 
land;Overwegende dat het van vitaal belang is voor de volksgezondheid en voor het vermijden 
van een heropflakkering van de COVID-19-pandemie, dat de nodige maatregelen inzake de vaccinaties kunnen 
worden genomen;Overwegende dat, in het kader van de vaccinatie COVID-19, een registratie van 
de vaccinatiegegevens in een gemeenschappelijke databank, door zowel Vlaamse, Brusselse, Waalse als Duitstalige 
vaccinnatoren, absoluut noodzakelijk is voor verschillende doeleinden;De Federale Staat, vertegenwoordigd 
door de Federale Regering, in de persoon van Alexander De Croo, Eerste minister, en Frank Vandenbroucke, 
Vice-eerste Minister en Minister van Sociale Zaken en Volksgezondheid;De Vlaamse Gemeenschap, 
vertegenwoordigd door de Vlaamse Regering, in de persoon van Jan Jambon, Minister-President van de Vlaamse 
Regering en Vlaams Minister van Buitenlandse Zaken, Cultuur, ICT en Facilitair Management, en Wouter 
Beke, Vlaams Minister van Welzijn, Volksgezondheid, Gezin en Armoedebestrijding;De Franse Gemeenschap, 
vertegenwoordigd door zijn regering, in de persoon van Pierre-Yves Jeholet, Minister-President en Bénédicte 
Linard, Vice-President en Minister van Kind, Gezondheid, Cultuur, Media en Vrouwenrechten en Valérie 
Glatigny, minister voor Hoger Onderwijs, Onderwijs voor Sociale Promotie, Wetenschappelijk Onderzoek, 
Universitaire Ziekenhuizen, Jeugdzorg, Justitiehuizen, Jeugd, Sport en de Promotie van Brussel;Het 
Waalse Gewest, vertegenwoordigd door zijn regering, in de persoon van Elio Di Rupo, Minister-President 
van de Waalse Regering en Christie Morreale, Vice-Minister-President van de Waalse Regering en Minister 
van Werk, Vorming, Gezondheid, Sociale Actie, Gelijke Kansen en Vrouwenrechten;De Duitstalige 
Gemeenschap, vertegenwoordigd door zijn regering in de persoon van Oliver Paasch, Minister-President 
en Minister van Lokale Besturen en Financiën en Antonios Antoniadis, Vice-Minister-President en Minister 
van Gezondheid en Sociale Aangelegenheden, Ruimtelijke Ordening en Huisvesting;De Gemeenschappelijke 
Gemeenschapscommissie, vertegenwoordigd door het Verenigd College in de persoon van Rudi Vervoort, Voorzitter 
van het Verenigd College en Alain Maron en Elke Van Den Brandt, leden belast met Gezondheid en Welzijn;De 
Franse Gemeenschapscommissie, vertegenwoordigd door zijn College in de persoon van Barbara Trachte, Minister-President 
belast met de promotie van de gezondheid en Alain Maron Minister belast met Maatschappelijk welzijn en 
Gezondheid;Hierna gezamenlijk de Partijen genoemd;zijn overeengekomen wat volgt:Artikel 
1. Voor de toepassing van dit protocolakkoord wordt verstaan onder:1°  vaccinatie tegen COVID-19: 
de toediening van een vaccin tegen COVID-19;2°  gegevensbank met vaccinatiecodes: de gegevensbank 
met vaccinatiecodes, gezamenlijk beheerd door de gefedereerde entiteiten die verantwoordelijk zijn voor 
de organisatie van de vaccinatie en Sciensano;3°  Vaccinnet: het registratiesysteem bedoeld 
in artikel 9 van het besluit van de Vlaamse Regering van 16 mei 2014 houdende diverse bepalingen ter 
uitvoering van het decreet van 21 november 2003 betreffende het preventieve gezondheidsbeleid en tot 
wijziging van uitvoeringsbesluiten van dit decreet;4°  Rijksregister: het Rijksregister van 
de natuurlijke personen bedoeld in de wet van 8 augustus 1983 tot regeling van een Rijksregister van 
de natuurlijke personen;5°  Kruispuntbankregisters: de Kruispuntbankregisters bedoeld in artikel 
4 van de wet van 15 januari 1990 houdende oprichting en organisatie van een Kruispuntbank van de sociale 
zekerheid;6°  verzekeringsinstellingen: de verzekeringsinstellingen bedoeld in artikel 2, i) 
van de wet betreffende de verplichte verzekering voor geneeskundige verzorging en uitkeringen, gecoördineerd 
op 14 juli 1994;7°  zorgverlener: een gezondheidszorgbeoefenaar zoals bedoeld in de gecoördineerde 
wet van 10 mei 2015 betreffende de uitoefening van de gezondheidszorgberoepen en de wet van 29 april 
1999 betreffende de niet-conventionele praktijken inzake de geneeskunde, de artsenijbereidkunde, de kinesitherapie, 
de verpleegkunde en de paramedische beroepen;8°  Algemene Verordening Gegevens-bescherming: 
de Verordening (EU) 2016/679 van het Europees Parlement en de Raad van 27 april 2016 betreffende de bescherming 
van natuurlijke personen in verband met de verwerking van persoonsgegevens en betreffende het vrije verkeer 
van die gegevens en tot intrekking van Richtlijn 95/46/EG.Art. 2.  § 1. Aan elke persoon 
die verblijft op het Belgisch grondgebied wordt een willekeurige vaccinatiecode toegekend. Wanneer een 
persoon wordt geselecteerd voor een uitnodiging tot vaccinatie overeenkomstig de vaccinatiestrategie, 
vastgesteld door de bevoegde autoriteiten, en de betrokkene voor de vaccinatie een afspraak wenst te 
maken of hem een afspraakmoment wordt voorgesteld, wordt hem daartoe de hem toegekende vaccinatiecode 
meegedeeld.De selectie van een persoon overeenkomstig de vaccinatiestrategie, bedoeld in het 
eerste lid, geschiedt:- op basis van informatie afkomstig van het Rijksregister of de Kruispuntbankregisters 
indien ze geschiedt op basis van leeftijdscriteria;- door de verzekeringsinstellingen en/of 
de behandelende arts van de betrokkene indien ze geschiedt op basis van de gezondheidstoestand van de 
betrokkene;- op basis van informatie beschikbaar bij de federale staat en/of de gefedereerde 
entiteiten en/of de werkgever indien ze geschiedt op basis van het beroep of de tewerkstellingsplaats 
van de betrokkene. § 2. De vaccinaties tegen COVID-19 die worden toegediend op het grondgebied 
van België worden door de persoon die het vaccin heeft toegediend of onder wiens toezicht de vaccinatie 
gebeurt, geregistreerd in Vaccinnet.De persoon, vermeld in het eerste lid, kan voor de registratie 
in Vaccinnet een gevolmachtigde aanduiden, die onder zijn verantwoordelijkheid, de registratie in Vaccinnet 
verricht.Het gebruik van Vaccinnet met betrekking tot de vaccins tegen Covid-19 gebeurt met 
inachtneming van de bepalingen van dit protocolakkoord.Art. 3.  § 1. Met betrekking 
tot elke vaccinatiecode bedoeld in artikel 2 § 1 worden de volgende categorieën van gegevens geregistreerd 
in een gegevensbank met vaccinatiecodes:1°  identiteitsgegevens betreffende de persoon waaraan 
de vaccinatiecode wordt toegediend, met name het identificatienummer bedoeld in artikel 8 van de wet 
van 15 januari 1990 houdende oprichting en organisatie van een Kruispuntbank van de sociale zekerheid, 
de naam, de voornaam, het geslacht, de geboortedatum, de hoofdverblijfplaats, en, in voorkomend geval, 
de overlijdensdatum. Deze gegevens worden voor zover ze beschikbaar zijn, op basis van het vermelde identificatienummer 
betrokken bij het Rijksregister en de Kruispuntbankregisters;2°  de toegekende willekeurige 
vaccinatiecode;3°  gegevens met betrekking tot de status van de willekeurige vaccinatiecode, 
inzonderheid het feit of de vaccinatie geactiveerd of gedesactiveerd is, de bron van de activering, bedoeld 
in artikel 2, § 1, tweede lid, (zonder dat hieruit enige informatie mag voortvloeien over de gezondheidstoestand 
van de betrokkene), de tijdstippen van activering en desactivering van de willekeurige vaccinatiecode 
of de tijdstippen van gebruik voor reservering van een vaccinatie;4°  de contactgegevens van 
de persoon waaraan de willekeurige vaccinatiecode is toegekend, of van zijn vertegenwoordiger, bedoeld 
in de wet van 22 augustus 2002 betreffende de rechten van de patiënt, met inbegrip van het telefoonnummer 
en e-mailadres; deze gegevens worden, voor zover ze daar beschikbaar zijn, op basis van het identificatienummer 
bedoeld in 1°  betrokken bij de zorgverleners, de verzekeringsinstellingen of bij de authenticatiedienst, 
bedoeld in artikel 9 van de wet van 18 juli 2017 inzake elektronische identificatie;5°  indien 
de persoon waaraan de willekeurige vaccinatiecode is toegekend, reeds het voorwerp heeft uitgemaakt van 
een vaccinatie, de (verwijzing naar de) relevante gegevens bedoeld in § 2, 3°  tot en met 5°  
die op hem betrekking hebben. § 2. Met betrekking tot elke vaccinatie bedoeld in artikel 
2, § 2 worden de volgende categorieën van gegevens geregistreerd in Vaccinnet:1°  identiteitsgegevens 
betreffende de persoon waaraan het vaccin wordt toegediend, met name het identificatienummer bedoeld 
in artikel 8 van de wet van 15 januari 1990 houdende oprichting en organisatie van een Kruispuntbank 
van de sociale zekerheid, de naam, de voornaam, het geslacht, de geboortedatum, de hoofdverblijfplaats, 
en, in voorkomend geval, de overlijdensdatum. Deze gegevens worden voor zover ze beschikbaar zijn, op 
basis van het vermelde identificatienummer betrokken bij het Rijksregister en de Kruispuntbankregisters;2° 
 identiteitsgegevens betreffende de persoon die het vaccin heeft toegediend, met name het identificatienummer 
bedoeld in artikel 8 van de wet van 15 januari 1990 houdende oprichting en organisatie van een Kruispuntbank 
van de sociale zekerheid of het RIZIV-nummer;3°  gegevens betreffende het vaccin, met name 
het merk, het lotnummer en het identificatienummer van het vaccin;4°  de datum en de plaats 
van toediening van elke dosis van het vaccin;5°  gegevens over het schema voor vaccinatie tegen 
COVID-19 van de persoon waaraan het vaccin wordt toegediend;6°  gegevens over de ongewenste 
bijwerkingen vastgesteld tijdens of na de vaccinatie van de betrokken persoon, waarvan de persoon die 
het vaccin heeft toegediend of diens gevolmachtigde kennis heeft of moet hebben.Art. 4.  § 
1. De verwerking van de persoonsgegevens bedoeld in artikel 3, § 1, beoogt de volgende verwerkingsdoeleinden:1° 
 het beheren van schema's voor vaccinatie tegen COVID-19 per te vaccineren of gevaccineerde persoon en 
het inplannen van vaccinatiemomenten, onder meer door de vaccinatiecentra;2°  het uitnodigen 
van personen voor vaccinatie tegen COVID-19 door de zorgverleners, de verzekeringsinstellingen, de vaccinatiecentra, 
de federale overheid, de bevoegde gefedereerde entiteiten en de lokale besturen. § 2. 
De verwerking van de persoonsgegevens bedoeld in artikel 3, § 2, beoogt de volgende verwerkingsdoeleinden:1° 
 het verstrekken van gezondheidszorg en behandelingen, zoals bedoeld in artikel 9, 2, h van de Algemene 
Verordening Gegevensbescherming;2°  de geneesmiddelenbewaking van de vaccins tegen COVID-19, 
overeenkomstig artikel 12sexies van de wet van 25 maart 1964 op de geneesmiddelen en de gedetailleerde 
richtsnoeren bekendgemaakt door de Europese Commissie in de "Module VI -Verzameling, beheer en indiening 
van meldingen van vermoedelijke bijwerkingen van geneesmiddelen (GVP)", zoals ze voorkomen in de laatst 
beschikbare versie, en zoals bedoeld in artikel 4, paragraaf 1, 3e lid, 3°,  van de wet van 20 juli 2006 
betreffende de oprichting en de werking van het Federaal Agentschap voor Geneesmiddelen en Gezondheidsproducten;3° 
 de traceerbaarheid van de vaccins tegen COVID-19 teneinde de opvolging van "rapid alerts van vigilantie" 
en "rapid alerts van kwaliteit" te verzekeren zoals bedoeld in zoals bedoeld in artikel 4, paragraaf 
1, 3e lid, 3°,  e, en 4°,  j, van de wet van 20 juli 2006 betreffende de oprichting en de werking van 
het Federaal Agentschap voor Geneesmiddelen en Gezondheidsproducten;4°  het beheren van schema's 
voor vaccinatie tegen COVID-19 per te vaccineren of gevaccineerde persoon en het inplannen van vaccinatiemomenten, 
onder meer door de vaccinatiecentra;5°  de logistieke organisatie van de vaccinatie tegen COVID-19, 
na anonimisering van de gegevens of ten minste pseudonimisering van de gegevens voor het geval dat de 
anonimisering de logistieke organisatie niet mogelijk zou maken;6°  het bepalen van de vaccinatiegraad 
tegen COVID-19 van de bevolking;7°  het organiseren van de contactopsporing in uitvoering van 
het Samenwerkingsakkoord van 25 augustus 2020 tussen de Federale Staat, de Vlaamse Gemeenschap, het Waalse 
Gewest, de Duitstalige Gemeenschap en de Gemeenschappelijke Gemeenschapscommissie, betreffende de gezamenlijke 
gegevensverwerking door Sciensano en de door de bevoegde gefedereerde entiteiten of door de bevoegde 
agentschappen aangeduide contactcentra, gezondheidsinspecties en mobiele teams in het kader van een contactonderzoek 
bij personen die (vermoedelijk) met het coronavirus COVID-19 besmet zijn op basis van een gegevensbank 
bij Sciensano;8°  het uitvoeren van de monitoring en surveillance na vergunning van de vaccins 
overeenkomstig de goede praktijken aanbevolen door de Wereldgezondheidsorganisatie, na anonimisering 
van de gegevens of ten minste pseudonimisering van de gegevens voor het geval dat de anonimisering de 
monitoring en surveillance na vergunning niet mogelijk zou maken;9°  onverminderd de regelgeving 
inzake de ziekteverzekering, de berekening van de verdeling van de kosten voor de vaccinatie tussen de 
Federale Staat en de gefedereerde entiteiten, na anonimisering van de gegevens of ten minste pseudonimisering 
van de gegevens voor het geval dat de anonimisering de berekening van de verdeling niet mogelijk zou 
maken;10°  het uitvoeren van wetenschappelijke of statistische studies, in overeenstemming 
met titel 4 van de wet van 30 juli 2018 betreffende de bescherming van natuurlijke personen met betrekking 
tot de verwerking van persoonsgegevens, na anonimisering, of minstens pseudonimisering, voor het geval 
dat anonimisering niet zou toelaten de wetenschappelijke of statistische studie uit te voeren;11° 
 het informeren en sensibiliseren van zorggebruikers met betrekking tot de COVID-19 vaccinatie door zorgverleners. 
§ 3. De gegevens die in het kader van dit protocolakkoord worden ingezameld, mogen niet voor andere 
doeleinden dan die voorzien in dit akkoord worden gebruikt.Art. 5. Onverminderd artikel 4, 
§ 3, is een voorafgaande beraadslaging van de kamer "sociale zekerheid en gezondheid" van het 
Informatieveiligheidscomité bedoeld in de wet van 5 september 2018 tot oprichting van het Informatieveiligheidscomité 
en tot wijziging van diverse wetten betreffende de uitvoering van de Algemene Verordening Gegevensbescherming 
vereist voor de mededeling van de persoonsgegevens bedoeld in artikel 3 aan instanties met een opdracht 
van algemeen belang nodig voor de doeleinden waarmee deze instanties door of krachtens een wet, decreet 
of ordonnantie zijn belast en van deze gegevens na anonimisering, of minstens pseudonimisering aan de 
onderzoeksinstellingen voor wetenschappelijke of statistische studies.Het Informatieveiligheidscomité 
publiceert op het eGezondheidsportaal een precieze functionele beschrijving van de informatiesystemen 
die worden opgezet voor de uitvoering van dit besluit en de informatiestromen tussen deze informatiesystemen 
die het voorwerp hebben uitgemaakt van een beraadslaging van het Informatieveiligheidscomité.Art. 
6.  § 1. De gegevens bedoeld in artikel 3 § 1 worden bewaard tot 5 dagen na de dag van 
publicatie van het koninklijk besluit dat het einde van de toestand van de coronavirus COVID-19-epidemie 
afkondigt. § 2. De gegevens bedoeld in artikel 3, § 2, worden bewaard gedurende 
30 jaar na de vaccinatie tegen COVID-19 of in elk geval tot minstens 1 jaar na het overlijden van de 
persoon waaraan het vaccin werd toegediend. § 3. In afwijking van artikel 15, § 
1 van het samenwerkingsakkoord van 25 augustus 2020 tussen de Federale staat, de Vlaamse Gemeenschap, 
het Waalse Gewest, de Duitstalige Gemeenschap en de Gemeenschappelijke Gemeenschapscommissie, betreffende 
de gezamenlijke gegevensverwerking door Sciensano en de door de bevoegde gefedereerde entiteiten of door 
de bevoegde agentschappen aangeduide contactcentra, gezondheidsinspecties en mobiele teams in het kader 
van een contactonderzoek bij personen die (vermoedelijk) met het coronavirus COVID-19 besmet zijn op 
basis van een gegevensbank bij Sciensano, moeten de volgende gegevens van personen categorie I, II en 
III niet worden gewist uiterlijk zestig dagen na het opslaan ervan:- het INSZ-nummer;-de 
datum, het resultaat, het staalnummer en het type van de coronavirus COVID-19-test;-het RIZIV-nummer 
van het labo dat de coronavirus COVID-19-test heeft uitgevoerd.Deze gegevens worden gewist 
uiterlijk 5 dagen na de dag van publicatie van het koninklijk besluit dat het einde van de toestand van 
de coronavirus COVID-19-epidemie afkondigt.Art. 7.  § 1. De bevoegde gefedereerde entiteiten 
of de door de bevoegde gefedereerde entiteiten aangeduide agentschappen, en de federale overheid treden, 
ieder voor hun bevoegdheid, op als verwerkingsverantwoordelijke voor de verwerking van de persoonsgegevens 
bedoeld in dit protocolakkoord.Het gaat meer bepaald over de volgende entiteiten of agentschappen:1° 
 voor de personen die gevaccineerd worden op het grondgebied van het Vlaams Gewest of in een instelling 
in het tweetalige gebied Brussel-Hoofdstad die wegens zijn organisatie moet worden beschouwd als een 
instelling die uitsluitend behoort tot de Vlaamse Gemeenschap: het Agentschap Zorg en Gezondheid;2° 
 voor de personen waarvoor de Franse Gemeenschap bevoegd is: l'Office de la Naissance et de l'Enfance;3° 
 voor de personen waarvoor het Waals Gewest bevoegd is : l'Agence wallonne de la santé, de la protection 
sociale, du handicap et des familles;4°  voor de personen waarvoor de Gemeenschappelijke Gemeenschaps-commissie 
van Brussel-Hoofdstad bevoegd is : de Gemeenschappelijke Gemeenschapscommissie;5°  voor de 
personen waarvoor de Franse Gemeenschapscommissie van Brussel-Hoofdstad bevoegd is: de Franse Gemeenschapscommissie;6° 
 voor de personen waarvoor de Duitstalige Gemeenschap bevoegd is: Ministerium der Deutschsprachigen Gemeinschaft.7° 
 voor de personen waarvoor de Federale Overheid bevoegd is: Sciensano. § 2. Sciensano, 
de bevoegde gefedereerde entiteiten en door de bevoegde gefedereerde entiteiten aangeduide agentschappen, 
ieder binnen diens bevoegdheidssfeer, bepalen op transparante wijze hun respectieve verantwoordelijkheden, 
met name wat betreft de uitoefening van de rechten van de betrokkene en het verstrekken van informatie. 
Hiertoe sluiten Sciensano, de bevoegde gefedereerde entiteiten en door de bevoegde gefedereerde entiteiten 
aangeduide agentschappen een protocol af waarin de respectieve rollen en relaties van de gezamenlijke 
verwerkingsverantwoordelijken ten opzichte van de betrokkenen bepaald worden.Art. 8. De geschillen 
tussen de partijen bij dit protocolakkoord met betrekking tot de interpretatie of de uitvoering van dit 
protocolakkoord worden voorgelegd aan een samenwerkingsgerecht, in de zin van artikel 92bis, § 
5 van de bijzondere wet van 8 augustus 1980 tot hervorming der instellingen. De aanwijzingsmethode voor 
de leden van het samenwerkingsgerecht zal worden vastgelegd in een uitvoerend samenwerkingsakkoord. De 
werkingskosten van het samenwerkingsgerecht zullen tussen de partijen van dit protocolakkoord worden 
verdeeld.Art. 9.  § 1. De Interministeriële conferentie Volksgezondheid houdt toezicht 
op de uitvoering en naleving van dit protocolakkoord en legt, indien nodig, voorstellen tot aanpassing 
voor. Eveneens oefent de Interministeriële conferentie Volksgezondheid een bemiddelingsfunctie uit in 
het kader van dit protocolakkoord alvorens geschillen worden voorgelegd aan een samenwerkingsgerecht 
zoals bepaald in artikel 8. § 2. De Interministeriële conferentie Volksgezondheid komt 
bijeen zodra een partij bij het protocolakkoord daarom verzoekt.Art. 10. De bevoegde gefedereerde 
entiteiten kunnen in onderling overleg de registratie van de vaccinaties bedoeld in artikel 2, § 
2, in een andere gemeenschappelijke gegevensbank verplicht maken. In dergelijk geval worden de bestaande 
gegevens uit Vaccinnet gemigreerd naar die andere gegevensbank, in voorkomend geval beheerd door een 
andere entiteit, onder het voorbehoud dat die andere gegevensbank in overeenstemming met de artikelen 
van dit akkoord is.Art. 11. Onderhavig protocolakkoord is geen samenwerkingsakkoord zoals bedoeld 
in artikel 92bis van de bijzondere wet van 8 augustus 1980 tot hervorming van de instellingen. Partijen 
streven ernaar om, op basis van de bepalingen van dit protocolakkoord, een samenwerkingsakkoord te bereiken 
tegen 21 april 2021.Art. 12. Dit protocolakkoord heeft uitwerking met ingang van 24 december 
2020 en houdt op uitwerking te hebben op de dag waarop een Samenwerkingsakkoord tussen de Federale Staat, 
de Vlaamse Gemeenschap, de Franse Gemeenschap, de Duitstalige Gemeenschap, de Gemeenschappelijke Gemeenschapscommissie, 
het Waalse Gewest en de Franse Gemeenschapscommissie betreffende de verwerking van gegevens met betrekking 
tot vaccinaties tegen COVID-19 in werking treedt.Gedaan te Brussel, op 27 januari 2021 in één 
origineel exemplaar.De Eerste Minister,A. DE CROODe Vice-eerste Ministeren 
Minister van Sociale Zaken en Volksgezondheid,Fr. VANDENBROUCKEDe Minister-President 
van de Vlaamse Regering en Vlaams Minister van Buitenlandse Zaken, Cultuur, ICT en Facilitair Management 
van de Vlaamse Regering,J. JAMBONDe Vlaams Minister van Welzijn, Volksgezondheid,Gezin 
en Armoedebestrijding van de Vlaamse Regering,W. BEKEDe Minister-President van de 
Franse Gemeenschap,P.-Y. JEHOLETDe Vice-President en Minister van Kind,Gezondheid, 
Cultuur, Media en Vrouwenrechten,B. LINARDDe Minister voor Hoger Onderwijs, Onderwijs 
voor Sociale Promotie, Wetenschappelijk Onderzoek, Universitaire Ziekenhuizen, Jeugdzorg, Justitiehuizen, 
Jeugd, Sport en de Promotie van Brussel,V. GLATIGNYDe Minister-President van de Waalse 
Regering,E. DI RUPODe Vice-Minister-President en Minister van Werk, Vorming, Gezondheid, 
Sociale Actie, Gelijke Kansen en Vrouwenrechten van de Waalse Regering,Ch. MORREALEDe 
Minister-President en Ministervan Lokale Besturen en Financiën van de Duitstalige Gemeenschap,O. 
PAASCHDe Vice-Minister-President en Minister van Gezondheid en Sociale Aangelegenheden, Ruimtelijke 
Ordening en Huisvesting van de Regering van de Duitstalige Gemeenschap,A. ANTONIADISDe 
Voorzitter van het Verenigd Collegevan de Gemeenschappelijke Gemeenschapscommissie,R. 
VERVOORTHet lid van het Verenigd College van de Gemeenschappelijke Gemeenschapscommissie, belast 
met Gezondheid en Welzijn,A. MARONHet lid van het Verenigd College van de Gemeenschappelijke 
Gemeenschapscommissie, belast met Gezondheid en Welzijn,E. VAN DEN BRANDTDe Minister-President 
belast met de promotie van de gezondheid,B. TRACHTEDe Minister, lid van het Collegebelast 
met Maatschappelijk welzijn en Gezondheid,A. MARON