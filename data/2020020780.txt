Publicatie : 2020-04-14Numac : 2020020780
BRUSSELS HOOFDSTEDELIJK GEWEST
 7 APRIL 2020. - Besluit van de Minister-President van het Brussels Hoofdstedelijk Gewest houdende verlenging van het verbod op bezoeken aan rusthuizen en rust- en verzorgingstehuizen naar aanleiding van de maatregelen om de verspreiding van het coronavirus Covid-19 te beperken 
De Minister-President van het Brussels 
Hoofdstedelijk Gewest,Gelet op artikel 166, § 2, van de Grondwet;Gelet op 
de bijzondere wet van 8 augustus 1980 tot hervorming der instellingen;Gelet op artikel 48 van 
de bijzondere wet van 12 januari 1989 met betrekking tot de Brusselse instellingen, zoals gewijzigd bij 
de wet van 6 januari 2014;Gelet op artikel 11 van de wet van 5 augustus 1992 op het politieambt, 
zoals vervangen door de wet van 7 december 1998;Gelet op artikel 128 van de provinciewet;Gelet 
op het besluit van de Minister-President van 10 maart 2020 houdende het verbod van bijeenkomsten van 
meer dan 1000 personen, bezoeken aan rusthuizen en rust- en verzorgingstehuizen en schoolreizen naar 
het buitenland;Gelet op het ministerieel besluit van 13 maart 2020 houdende de afkondiging 
van de federale fase betreffende de coördinatie en het beheer van de crisis coronavirus Covid-19;Gelet 
op het ministerieel besluit van 23 maart 2020 houdende dringende maatregelen om de verspreiding van het 
coronavirus Covid-19 te beperken, zoals gewijzigd door het ministerieel besluit van 3 april 2020;Gelet 
op de omzetbrief van 27 maart 2020 opgesteld door Iriscare houdende instructies voor door de GGC erkende 
en gesubsidieerde rusthuizen en rust- en verzorgingstehuizen;Gelet op het voorzorgsbeginsel 
naar aanleiding van een internationale sanitaire crisis;Gelet op de dringendheid en het gezondheidsrisico 
ingevolge de verspreiding van het CORONAVIRUS - Covid-19 voor de bevolking op het grondgebied van het 
Brussels Hoofdstedelijk Gewest;Overwegende dat het CORONAVIRUS - Covid-19 in december 2019 
in de regio Wuhan in China is verschenen;Overwegende de verspreiding van het coronavirus - 
Covid-19 op Europese bodem en het feit dat de Wereldgezondheidsorganisatie de toestand benoemd heeft 
als pandemie, alsook de verhoging van het dreigingsniveau tot het maximaal niveau in verband met Covid-19;Overwegende 
dat dit virus zeer besmettelijk is en van persoon tot persoon wordt overgedragen;Overwegende 
dat het virus zich verspreid heeft in Europese landen, waaronder België, en dat in België ondertussen 
15.348 personen besmet blijken te zijn met Covid-19;Overwegende dat de Belgische overheid waakzaam 
is en alles in het werk stelt om de volksgezondheid te vrijwaren, en dan vooral van de meer kwetsbare 
personen;Overwegende dat op regelmatige basis overleg wordt gevoerd tussen de deelstaatregeringen 
en de bevoegde federale overheden in de Nationale Veiligheidsraad, zoals die plaatsvond op 10, 12, 17 
en 27 maart 2020 en beslist heeft tot maatregelen om de impact van het virus zoveel als mogelijk te beperken;Overwegende 
de dringendheid ingevolge de snelle uitbreiding van de epidemie en de noodzaak om deze in te dijken en 
af te zwakken op het Brussels grondgebied om de gezondheid van de burgers en de opvangcapaciteit van 
de ziekenhuizen te vrijwaren;Overwegende het voorzorgsbeginsel dat inhoudt dat wanneer een 
ernstig en potentieel risico met een zekere mate van waarschijnlijkheid is vastgesteld, het de taak is 
van de overheid om dringende en voorlopige beschermingsmaatregelen te treffen op het meest aangewezen 
niveau;Overwegende dat het gevaar zich inmiddels over het hele nationale en a fortiori gewestelijke 
grondgebied heeft verspreid; dat het tot het algemeen belang behoort dat er samenhang bestaat tussen 
de maatregelen die worden genomen om de orde te handhaven met het oog op een maximale efficiëntie;Overwegende 
dat de bevolking die in een rusthuis of een rust- en verzorgingstehuis verblijft bijzonder kwetsbaar 
is voor het virus en dat er speciale beschermingsmaatregelen goedgekeurd dienen te worden, met vrijwaring 
van specifieke situaties (noodsituatie, palliatieve zorgen, overlijden...),Besluit :Artikel 
1. Behoudens specifieke situaties (noodsituatie, palliatieve zorgen, overlijden...) is het in het Brussels 
Hoofdstedelijk Gewest verboden om personen te bezoeken in rusthuizen en in rust- en verzorgingstehuizen 
gelegen op het grondgebied van het Brussels Hoofdstedelijk Gewest.Art. 2. De bevoegde administratieve 
overheid op het grondgebied van de Brusselse agglomeratie wordt belast met de uitvoering van dit besluit. 
De politie wordt belast met het toezicht op de naleving van dit besluit, indien nodig onder dwang of 
met geweld.Art. 3. Dit besluit is onmiddellijk van toepassing en wordt inzonderheid door de 
burgemeesters bekendgemaakt door middel van affiches op de gebruikelijke plaatsen voor officiële bekendmakingen 
en middels elk ander publicatiemiddel om een zo breed mogelijke verspreiding van de informatie te waarborgen.Art. 
4. Het verbod opgelegd door dit besluit geldt tot en met 19 april. Het kan na evaluatie worden verlengd.Art. 
5. De Minister-President van het Brussels Hoofdstedelijk Gewest wordt belast met de uitvoering van dit 
besluit.Brussel, 7 april 2020.Minister-President van het Brussels Hoofdstedelijk 
Gewest,R. VERVOORT