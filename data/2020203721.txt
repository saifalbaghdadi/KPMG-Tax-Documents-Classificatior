Publicatie : 2020-09-10Numac : 2020203721
FEDERALE OVERHEIDSDIENST SOCIALE ZEKERHEID  
 22 AUGUSTUS 2020. - Koninklijk besluit tot wijziging van de wet van 23 maart 2020 tot wijziging van de wet van 22 december 2016 houdende invoering van een overbruggingsrecht ten gunste van zelfstandigen en tot invoering van tijdelijke maatregelen in het kader van COVID-19 ten gunste van zelfstandigen. - Erratum 
Bij uittreksel van de publicatie in het Belgisch Staatsblad van 31 augustus 2020 n° 
2020/31273 (p 64264) van het Koninklijk besluit van 22 augustus 2020 tot wijziging van de wet van 23 
maart 2020 tot wijziging van de wet van 22 december 2016 houdende invoering van een overbruggingsrecht 
ten gunste van zelfstandigen en tot invoering van tijdelijke maatregelen in het kader van COVID-19 ten 
gunste van zelfstandigen, dient het advies van de Raad van State, dat als volgt luidt, te worden toegevoegd: 
RAAD VAN STATE, afdeling Wetgeving,advies 67.916/1/V, van 7 augustus 2020, over een ontwerp 
van koninklijk besluit 'tot wijziging van de wet van 23 maart 2020 tot wijziging van de wet van 22 december 
2016 houdende invoering van een overbruggingsrecht ten gunste van zelfstandigen en tot invoering van 
tijdelijke maatregelen in het kader van COVID-19 ten gunste van zelfstandigen'.Op 3 augustus 
2020 is de Raad van State, afdeling Wetgeving, door de Minister van Middenstand, Zelfstandigen, KMO's, 
Landbouw en Maatschappelijke Integratie verzocht binnen een termijn van vijf werkdagen van een advies 
te verstrekken over een ontwerp van koninklijk besluit 'tot wijziging van wet van 23 maart 2020 tot wijziging 
van de wet van 22 december 2016 houdende invoering van een overbruggingsrecht ten gunste van zelfstandigen 
en tot invoering van tijdelijke maatregelen in het kader van COVID-19 ten gunste van zelfstandigen'. 
Het ontwerp is door de eerste vakantiekamer onderzocht op 6 augustus 2020. De kamer was samengesteld 
uit Jan CLEMENT, staatsraad, voorzitter, Jeroen VAN NIEUWENHOVE en Pierre BARRA, staatsraden, Jan VELAERS, 
assessor, en Astrid TRUYENS, griffier.Het verslag is uitgebracht door Cedric JENART, adjunct-auditeur.De 
overeenstemming tussen de Franse en de Nederlandse tekst van het advies is nagezien onder toezicht van 
Jeroen VAN NIEUWENHOVE, staatsraad.Het advies, waarvan de tekst hierna volgt, is gegeven op 
7 augustus 2020.1. Volgens artikel 84, § 1, eerste lid, 3°, van de wetten op de Raad 
van State, gecoördineerd op 12 januari 1973, moeten in de adviesaanvraag de redenen worden opgegeven 
tot staving van het spoedeisende karakter ervan.In het onderhavige geval wordt het verzoek 
om spoedbehandeling gemotiveerd als volgt: "Vu l'urgence motivée par le fait que le coronavirus 
COVID-19 se propage encore à l'échelle mondiale et qu'il y a à nouveau, de manière plus spécifique sur 
le territoire européen, des foyers de l'épidémie, et que des mesures urgentes sont prises pour réduire 
le risque pour la santé publique; Vu le fait qu'il y a encore des travailleurs indépendants 
qui sont forcés de continuer à interrompre totalement ou partiellement leur activité indépendante en 
raison des fermetures et interdictions visées dans l'arrêté ministériel du 30 juin 2020 portant des mesures 
d'urgence pour limiter la propagation du coronavirus COVID-19 et dans les arrêtés successifs (il s'agit 
en l'occurrence des entreprises dans les secteurs encore fermés au-delà de la phase 4 du déconfinement 
ou des secteurs dont l'activité dépend principalement des secteurs mentionnés ci-avant), la mesure temporaire 
de crise de droit passerelle est prolongée jusqu'au 31 décembre 2020 inclus; Vu le fait que 
les travailleurs indépendants des secteurs qui ont été gravement touchés par les mesures prises par le 
gouvernement et qui ont été autorisés à reprendre leur activité indépendante entre mai et août 2020 ont 
encore besoin d'un soutien supplémentaire, la mesure temporaire de droit passerelle de soutien à la reprise 
est prolongée jusqu'au 31 octobre 2020 inclus;Vu le fait que les caisses d'assurances sociales 
et l'administration doivent pouvoir informer très rapidement les indépendants des mesures adoptées et 
doivent pouvoir très rapidement prendre les décisions nécessaires concernant le droit passerelle."Die 
motivering van de spoedeisendheid kan worden aanvaard, mede gelet op het gegeven dat de huidige regeling 
van het overbruggingsrecht ten gunste van zelfstandigen afloopt op 31 augustus 2020 en dat bijgevolg 
niet kan worden volstaan met een adviesaanvraag op dertig kalenderdagen.2. Overeenkomstig artikel 
84, § 3, eerste lid, van de gecoördineerde wetten op de Raad van State, heeft de afdeling Wetgeving 
zich moeten beperken tot het onderzoek van de bevoegdheid van de steller van de handeling, van de rechtsgrond, 
alsmede van de vraag of aan de te vervullen vormvereisten is voldaan.STREKKING VAN HET ONTWERP3. 
Het voor advies voorgelegde ontwerp van koninklijk besluit strekt in de eerste plaats tot de verlenging 
tot 31 december 2020 van het overbruggingsrecht ten gunste van zelfstandigen, helpers en meewerkende 
echtgenoten die gedwongen worden hun activiteiten gedeeltelijk of volledig te onderbreken en voor zover 
hun activiteiten rechtstreeks behoren tot de activiteiten zoals bedoeld in het ministerieel besluit van 
23 maart 2020 en elk ander later ministerieel besluit houdende dringende maatregelen om de verspreiding 
van het coronavirus COVID 19 te beperken, of afhankelijk zijn van deze activiteiten. (1) Het meer algemene 
overbruggingsrecht ten gunste van zelfstandigen, helpers en meewerkende echtgenoten, ongeacht hun activiteiten, 
in het geval van een gedwongen onderbreking van minstens zeven opeenvolgende kalenderdagen naar aanleiding 
van COVID-19,(2) wordt niet verlengd en loopt nog tot 31 augustus 2020.Het ontwerp voorziet 
in de tweede plaats in de verlenging tot 31 oktober 2020 van de steun voor het heropstarten omwille van 
de opheffing van de beperkingen of het verbod op hun activiteit in het kader van COVID-19 overeenkomstig 
het ministerieel besluit van 23 maart 2020 en elk ander later ministerieel besluit houdende dringende 
maatregelen om de verspreiding van het coronavirus COVID-19 te beperken. (3)RECHTSGROND4. 
Het ontworpen besluit vindt rechtsgrond in artikel 6, § 2, eerste lid, van de wet van 23 maart 
2020 'tot wijziging van de wet van 22 december 2016 houdende invoering van een overbruggingsrecht ten 
gunste van zelfstandigen en tot invoering van tijdelijke maatregelen in het kader van COVID-19 ten gunste 
van zelfstandigen'. Bij die wetsbepaling wordt de Koning gemachtigd om, bij een besluit vastgelegd na 
overleg in de Ministerraad, de periode van de toepassing van de maatregelen bedoeld in de artikelen 3, 
4bis, 4ter en 5 van die wet te verlengen tot uiterlijk 31 december 2020.De omstandigheid dat 
die verlenging volgt op het verstrijken van de periode van bijzondere machten (4) op grond waarvan die 
bepaling bij een bijzonderemachtenbesluit is ingevoegd,(5) neemt niet weg dat de Koning zich bij dat 
bijzonderemachtenbesluit vermocht te machtigen om de geldingsduur van een binnen die periode van bijzondere 
machten vastgestelde regeling te verlengen. (6-7) Het gaat immers om een machtiging die beperkt is tot 
het verlengen van het temporele toepassingsgebied van een duidelijk afgebakende maatregel, die bovendien 
niet beschouwd kan worden als een essentieel element van een door de Grondwet aan de wetgever voorbehouden 
aangelegenheid. Een dergelijke maatregel kan ook na het verstrijken van een bijzonderemachtenregeling 
fungeren als rechtsgrond voor gewone koninklijke besluiten die niet hoeven te worden bekrachtigd.ALGEMENE 
OPMERKINGENA. Verenigbaarheid met de artikelen 10, 11 en 23 van de Grondwet5.1. Doordat 
het meer algemene overbruggingsrecht bedoeld in artikel 4bis, § 1, van de wet van 23 maart 2020 
niet wordt verlengd, in tegenstelling tot het overbruggingsrecht bedoeld in artikel 4bis, § 2, 
van dezelfde wet, ontstaat een verschillende behandeling van vergelijkbare categorieën van zelfstandigen, 
naargelang ze al dan niet activiteiten uitoefenen die "rechtstreeks behoren tot de activiteiten zoals 
bedoeld in het ministerieel besluit van 23 maart 2020 en elk ander later ministerieel besluit houdende 
dringende maatregelen om de verspreiding van het coronavirus COVID-19 te beperken, of afhankelijk zijn 
van deze activiteiten".Deze verschillende behandeling moet verantwoord kunnen worden in het 
licht van het grondwettelijk gelijkheidsbeginsel, vervat in de artikelen 10 en 11 van de Grondwet.Aangezien 
de regeling van het overbruggingsrecht gerekend moet worden tot het recht op sociale zekerheid als bedoeld 
in artikel 23, derde lid, 2°, van de Grondwet, waarvoor het Grondwettelijk Hof een standstill-beginsel 
heeft erkend,(8) is een vermindering in aanzienlijke mate van het beschermingsniveau dat geboden wordt 
door de van toepassing zijnde wetgeving bovendien enkel mogelijk indien daarvoor redenen zijn die verband 
houden met het algemeen belang. (9)5.2. In dat verband merkte het Algemeen Beheerscomité voor 
het Sociaal Statuut der Zelfstandigen in zijn advies 2020/14 van 28 juli 2020 het volgende op (p. 6-7): 
"Met [de] invoering van de TCM-OR is aan het begin van de crisis in maart geopteerd voor een 
steunregeling die snel te operationaliseren was en op een laagdrempelige manier toegankelijk zou zijn 
voor de ruime groep zelfstandigen die professioneel getroffen werd door de COVID-19-epidemie. Volgens 
het Comité is dit in een eerste fase een terechte beleidskeuze geweest, gezien het acute karakter van 
de situatie en van de omvang en ernst van de socio-economische impact die daaruit voortvloeide. Volgens 
het Comité is het na die eerste fase echter aangewezen om de steun meer toe te spitsen op de zelfstandigen 
die professioneel (nog) het zwaarst getroffen worden door de crisis. Het is echter van belang dat de 
steun die men voor de komende maanden voorziet via de tijdelijke uitbreiding van het overbruggingsrecht, 
gericht is op alle zelfstandigen die als gevolg van de beperkende maatregelen rond COVID-19 nood hebben 
aan financiële ondersteuning omwille van een ernstige inkomensdaling. Het Comité wijst erop 
dat het er geen voorstander van is om het toepassingsgebied van een maatregel af te bakenen op basis 
van sectoren(10). Het is immers niet altijd eenvoudig om een activiteit onder de ene of de andere sector 
onder te brengen. Bovendien kunnen zeer uiteenlopende activiteiten in de praktijk onder éénzelfde sector 
ressorteren of kan omgekeerd een bepaalde activiteit thuishoren of worden ondergebracht in meer dan één 
sector. Het is dan ook lang niet evident om op objectieve of aanvaardbare gronden te verantwoorden waarom 
activiteiten uit de ene sector wel onder het toepassingsgebied van een bepaalde maatregel zouden vallen 
en activiteiten uit een andere sector niet. Een sectorspecifieke benadering houdt volgens het Comité 
dan ook het gevaar in van (een gevoel van) discriminatie. Het is daarom van oordeel dat de steunmaatregelen 
in eerste instantie gericht moeten zijn op alle zelfstandigen en dat de doelgroep vervolgens nauwkeuriger 
moet worden afgebakend op basis van de toekenningscriteria. Op die manier kan men alle zelfstandigen 
die steun nodig hebben, ongeacht hun activiteitensector, bereiken en kan elke vorm van discriminatie 
worden vermeden.Vanuit deze optiek plaats het Comité dan ook een belangrijke kanttekening bij 
de verwijzing naar het MB van 23 maart voor de nauwere afbakening van het toepassingsgebied van de tijdelijke 
crisismaatregelen overbruggingsrecht. Net die verwijzing maakt de toegang tot het systeem immers sectorafhankelijk. 
Het Comité vestigde in zijn advies 2020/06 reeds de aandacht op de vaak precaire situatie van zelfstandigen 
voor wie in het kader van de bestrijding van COVID-19 nooit een verplichting tot tijdelijke onderbreking 
heeft gegolden, maar die als gevolg van de Coronacrisis wel geconfronteerd zijn (geweest) met een aanzienlijk 
inkomsten- of omzetverlies. Het Comité denkt daarbij bijvoorbeeld aan bepaalde zelfstandigen die actief 
zijn als taxichauffeur(11) of fotograaf(12) en aan sommige kleinhandelaars zoals bepaalde chocolatiers(13). 
Volgens de huidige regels komen de zelfstandigen uit deze sectoren momenteel niet zonder meer in aanmerking 
voor het overbruggingsrecht ter ondersteuning van de heropstart en kan er een drempel(14) zijn om in 
aanmerking te komen voor de tijdelijke crisismaatregel overbruggingsrecht. Het Comité ziet voor deze 
zelfstandigen op korte termijn graag een oplossing.(...)Nagaan in welke mate en op 
welke manier het bestaande systeem moet bijgestuurd worden zodat i) het zich vooral toespitst op de zelfstandigen 
die er het meest nood aan hebben maar ii) terzelfdertijd alle zelfstandigen in dergelijke precaire omstandigheden 
vat, is een delicate oefening. Ze is volgens het Comité echter noodzakelijk, zowel in het licht van de 
legitimiteit van het systeem als vanuit budgettair oogpunt (cf. infra). Het Comité zal deze oefening 
in zijn evaluatie maken, o.m. op basis van de beschikbare cijfers en de bevindingen uit de praktijk. 
Desgevallend zal het aanbevelingen tot bijsturing formuleren."5.3. Bij de vergelijking van 
het overbruggingsrecht bedoeld in artikel 4bis, § 1, van de wet van 23 maart 2020 en het overbruggingsrecht 
bedoeld in artikel 4bis, § 2, van dezelfde wet, moet in elk geval rekening worden gehouden met 
het gegeven dat in beide bepalingen gewag wordt gemaakt van het gedwongen karakter van de onderbreking 
van de activiteiten, maar dat die notie in paragraaf 1 veeleer lijkt te slaan op een feitelijke en economische 
noodzaak om de activiteiten te onderbreken naar aanleiding van de COVID-19-pandemie, terwijl paragraaf 
2 vooral lijkt te zijn ingegeven door de dwingende lockdownmaatregelen die de overheid heeft genomen 
in de ministeriële besluiten waaraan in die paragraaf wordt gerefereerd. Die zienswijze wordt bevestigd 
door de gemachtigde: "Het verschil tussen art. 4bis, § 1 en 4bis § 2 is ontstaan 
om tegemoet te komen aan deze sectoren die niet uitdrukkelijk verboden/beperkt werden door het M.B. houdende 
dringende maatregelen om de verspreiding van het coronavirus COVID-19 te beperken, maar die wel de facto 
de gevolgen ondervinden van de covid-crisis. Ik kan u hierbij het voorbeeld geven van pakweg een kinesist 
of een logopedist. Deze activiteiten werden niet verboden maar deze zelfstandigen hadden geen patiënten 
meer en hun respectievelijke beroepsordes riepen op om enkel urgenties te behandelen. Om deze zelfstandigen 
niet in de kou te laten staan werd het overbruggingsrecht in het leven geroepen met de bijkomende voorwaarden. 
Het is inderdaad correct dat vanaf 31/8 deze zelfstandigen geen beroep meer kunnen doen op het crisis-overbruggingsrecht 
4bis § 1. Meer nog elke zelfstandige die niet onder het overbruggingsrecht ter ondersteuning van 
de heropstart kan vallen en ook niet onder het crisis-overbruggingsrecht art 4bis § 2, zal geen 
vervangingsuitkering meer kunnen genieten. Onder het crisis-overbruggingsrecht vallen ook tot 31/8 de 
zelfstandigen die in quarantaine moeten gaan na een hoog-risicocontact voor zover de quarantaine minstens 
7 dagen duurt. Ook dit luik wordt dus niet verlengd.Men kan dus inderdaad stellen dat iemand 
die onder het MB valt altijd juridisch gedwongen wordt om te onderbreken, terwijl zij die onder art 4bis 
§ 1 vallen door de crisis feitelijk en economisch gedwongen worden om te onderbreken gedurende 
minstens 7 opeenvolgende kalenderdagen per maand en vanaf 1 juli 2020 dienen zij het effectieve verband 
tussen de onderbreking enerzijds en de COVID-19-crisis anderzijds aantonen aan de hand van objectieve 
elementen die aangeven dat de pandemie en het verlammende effect ervan op een deel van de economie, het 
nog steeds onmogelijk maken om de activiteit volledig op te starten (met inbegrip van zij die owv quarantaine 
niet kunnen opstarten). Deze regeling onder 4bis, § 1 houdt op te bestaan op 31/8."5.4. 
Het zo-even aangehaalde objectieve verschil inzake de aard van het gedwongen karakter van de stopzetting 
van de activiteiten in de paragrafen 1 en 2 van artikel 4bis van de wet van 23 maart 2020 kan een begin 
van verantwoording vormen in het licht van de artikelen 10, 11 en 23 van de Grondwet. Men kan immers 
aannemen dat de overheid in ruimere mate kan worden geacht te moeten instaan voor het lenigen van de 
nadelige rechtstreekse of onrechtstreekse economische gevolgen voor zelfstandigen, helpers en meewerkende 
echtgenoten van de lockdownmaatregelen die de overheid zelf heeft uitgevaardigd met het oog op het bestrijden 
van de COVID-19-pandemie (paragraaf 2), dan dat de overheid zou moeten instaan voor het ondervangen van 
nadelige economische gevolgen voor deze personen die weliswaar hoofdzakelijk een gevolg zijn van de COVID-19-pandemie, 
maar waarvoor niet dadelijk een causaal verband bestaat met die lockdownmaatregelen (paragraaf 1).Dat 
neemt echter niet weg dat de overheid het wenselijk heeft geacht om ook in het tweede geval onder bepaalde 
voorwaarden te voorzien in een compensatie in de vorm van een overbruggingsrecht en dat het stopzetten 
van die compensatie niet zonder meer kan worden verantwoord doordat er geen voldoende causaal verband 
is met de lockdownmaatregelen van de overheid.De afdeling Wetgeving van de Raad van State beschikt 
niet over het vereiste inzicht in de concrete gevolgen voor de verschillende categorieën van zelfstandigen, 
helpers en meewerkende echtgenoten, naargelang de activiteit die ze uitoefenen, van de stopzetting van 
het overbruggingsrecht bedoeld in artikel 4bis, § 1, van de wet van 23 maart 2020, om op sluitende 
wijze te kunnen oordelen of deze stopzetting verenigbaar is met de artikelen 10, 11 en 23 van de Grondwet. 
Overigens is de afdeling Wetgeving zich ervan bewust dat de bevoegdheid van de Koning te dezen beperkt 
is tot het al dan niet verlengen van de voormelde wetsbepalingen en dat een eventuele inhoudelijke aanpassing 
van de regeling inzake het overbruggingsrecht, waarop ook wordt gealludeerd in het advies van het Algemeen 
Beheerscomité voor het Sociaal Statuut der Zelfstandigen, zaak is van de wetgever.Het is in 
elk geval uiterst raadzaam dat de stellers van het ontwerp een afdoende en onderbouwde verantwoording 
in het licht van deze grondwetsbepalingen uitwerken en opnemen in een verslag aan de Koning bij het te 
nemen besluit.B. Activiteiten die worden verboden of beperkt bij lockdownmaatregelen van lokale 
overheden6.1. Zoals zo-even reeds werd uiteengezet wordt in artikel 4bis, § 2, van de 
wet van 23 maart 2020 gewag gemaakt van activiteiten die "rechtstreeks behoren tot de activiteiten zoals 
bedoeld in het ministerieel besluit van 23 maart 2020 en elk ander later ministerieel besluit houdende 
dringende maatregelen om de verspreiding van het coronavirus COVID-19 te beperken, of afhankelijk zijn 
van deze activiteiten". De vraag rijst of de activiteiten die worden beperkt of verboden door de aanvullende 
lockdownmaatregelen die thans zijn vervat in de politieverordening van de gouverneur van de provincie 
Antwerpen van 5 augustus 2020 'betreffende aanvullende maatregelen in de strijd tegen het coronavirus 
COVID-19', daar ook onder vallen.(15) De gemachtigde antwoordde daarop het volgende: "De 
zelfstandigen die door de beperkende en sluitingsmaatregelen getroffen worden in de wet van 23 maart 
2020 bewust op ruime manier omschreven, namelijk zij die gedwongen worden hun activiteiten gedeeltelijk 
of volledig te onderbreken en voor zover hun activiteiten rechtstreeks behoren tot de activiteiten zoals 
bedoeld in het ministerieel besluit van 23 maart 2020 en elk ander later ministerieel besluit houdende 
dringende maatregelen om de verspreiding van het coronavirus COVID-19 te beperken.Zodoende 
zijn beperkingen die later ingevoerd worden door latere M.B.'s ook een voldoende grond om op basis van 
art 4, § 2 het crisis-overbruggingsrecht te genieten. Het is dus inderdaad de bedoeling dat ook 
de situaties waarbij er beperkingen gelden opgelegd door gemeente of provincie, deze een grond zijn voor 
dit luik van het overbruggingsrecht. Art. 23 laat aan de gemeenten en de overheden van bestuurlijke politie 
toe om aanvullende preventieve maatregelen te nemen en in die zin kunnen de preventieve maatregelen een 
sluiting opleggen van bepaalde etablissementen of een verbod op bepaalde activiteiten die van die aard 
zijn dat de zelfstandige in aanmerking komt voor het crisis-overbruggingsrecht overeenkomstig art 4, 
§ 2.Momenteel wordt dit eveneens reeds toegepast voor de markten en kermissen die ook 
onderhevig zijn aan de goedkeuring van de gemeentelijke overheid (maar dan op basis van art 9 MB 30/6/2020). 
Laten we het voorbeeld van de kermissen nemen: deze worden momenteel quasi nergens meer toegelaten en 
zij zullen dus een beroep kunnen doen op art 4bis, § 2."6.2. Uit het antwoord van de 
gemachtigde kan worden afgeleid dat een ruime interpretatie wordt gehanteerd van het verband tussen de 
activiteiten bedoeld in artikel 4bis, § 2, van de wet van 23 maart 2020 en het ministerieel besluit 
van 30 juni 2020 'houdende dringende maatregelen om de verspreiding van het coronavirus COVID-19 te beperken', 
(16) overigens niet alleen wat betreft lockdownmaatregelen die uitgaan van een provinciegouverneur maar 
ook van gemeentelijke of eventueel zelfs andere bevoegde overheden.Met het oog op de rechtszekerheid 
verdient het evenwel aanbeveling om de voormelde wetsbepaling zo snel mogelijk aan te passen om die ruime 
interpretatie tot uiting te brengen in de tekst ervan.ONDERZOEK VAN DE TEKSTAanhef7. 
Gelet op hetgeen in opmerking 4 is uiteengezet omtrent de rechtsgrond voor het ontworpen besluit, moet 
in het eerste lid van de aanhef meer precies worden verwezen naar artikel 6, § 2, eerste lid, 
van de wet van 23 maart 2020.Artikel 18. In de Nederlandse tekst van het ontworpen 
artikel 6, § 1, 6°, van de wet van 23 maart 2020 (artikel 1, § 2, van het ontwerp) schrijve 
men "elk ander later ministerieel besluit houdende dringende maatregelen om de verspreiding van het coronavirus 
COVID-19 te beperken (niet: verspreiden).DE GRIFFIER   DE VOORZITTERAstrid TRUYENS 
  Jan CLEMENT_______Nota's(1) Artikel 4bis § 2, van de wet van 23 
maart 2020 'tot wijziging van de wet van 22 december 2016 houdende invoering van een overbruggingsrecht 
ten gunste van zelfstandigen en tot invoering van tijdelijke maatregelen in het kader van COVID-19 ten 
gunste van zelfstandigen'.(2) Artikel 4bis § 1, van de wet van 23 maart 2020.(3) 
Artikel 4ter van de wet van 23 maart 2020.(4) Op 30 juni 2020 (zie artikel 7, eerste lid, van 
de wet van 27 maart 2020 'die machtiging verleent aan de Koning om maatregelen te nemen in de strijd 
tegen de verspreiding van het coronavirus COVID-19 (II)').(5) Namelijk bij het koninklijk besluit 
nr. 41 van 26 juni 2020 'tot wijziging van de wet van 23 maart 2020 tot wijziging van de wet van 22 december 
2016 houdende invoering van een overbruggingsrecht ten gunste van zelfstandigen en tot invoering van 
tijdelijke maatregelen in het kader van COVID-19 ten gunste van zelfstandigen'.(6) Anders dan 
het standpunt van de inspecteur van Financiën in haar advies van 17 juli 2020, punt 2.2.1.(7) 
Dit alles uiteraard onder voorbehoud van een tijdige bekrachtiging van het koninklijk besluit nr. 41 
van 26 juni 2020.(8) GwH 17 maart 2016, nr. 42/2016, B.13.1.(9) GwH 31 mei 2018, 
nr. 62/2018, B.8.3; GwH 8 mei 2019, nr. 64/2019, B.7.2; GwH 5 december 2019, nr. 198/2019, B.19.2.(10) 
Voetnoot 10 van het geciteerde advies: Zie ook advies 2020/12 'Relanceplan voor de artistieke en evenementensector'(11) 
Voetnoot 11 van het geciteerde advies: Wanneer zij actief zijn buiten de sector van de luchthavenvervoer 
of het vervoer voor recreatiedoeleinden.(12) Voetnoot 12 van het geciteerde advies: Afhankelijk 
van het feit of men al dan niet een studio heeft die verplicht gesloten is moeten worden,...(13) 
Voetnoot 13 van het geciteerde advies: Diegene [n] die nooit verplicht gesloten zijn geweest maar zich 
toch geconfronteerd zagen met een aanzienlijk omzetverlies. Bv. chocolatiers buiten toeristische zones.(14) 
Voetnoot 14 van het geciteerde advies: De zelfstandigen die dat willen, zullen immers genoodzaakt zijn 
om: • ofwel hun activiteit 7 kalenderdagen te onderbreken, hoewel de mogelijkheid tot 
uitoefening van de activiteit er wel is. Een verderzetting of heropstart van de activiteit kan hierdoor 
ontmoedigd worden. • ofwel aan te tonen dat zij voor hun activiteit afhankelijk zijn 
van een sector die wel onderworpen is (geweest) aan (gedeeltelijke) sluiting. Voor de toekenning van 
een uitkering zullen deze zelfstandigen dan ook afhankelijk zijn van hoe men in de praktijk invulling(15) 
Die vraag wordt ook gesteld in het advies 2020/14 van 28 juli 2020 van het Algemeen Beheerscomité voor 
het Sociaal Statuut der Zelfstandigen (p. 7): "Overigens stelt zich ook de vraag in hoeverre de link 
met het MB zoals het tot en met 3 mei van toepassing was in de komende maanden houdbaar blijft. Onder 
andere wanneer gemeentelijke, stedelijke, provinciale of regionale overheden nieuwe beperkende en/of 
sluitingsmaatregelen kunnen opleggen op hun grondgebied, los van het federale MB."(16) Dit 
ministerieel besluit is in de plaats gekomen van het ministerieel besluit van 23 maart 2020 'houdende 
dringende maatregelen om de verspreiding van het coronavirus COVID-19 te beperken', waarvan nog gewag 
wordt gemaakt in de voormelde wetsbepaling.