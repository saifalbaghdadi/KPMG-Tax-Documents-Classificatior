Publicatie : 2020-05-28Numac : 2020041360
FEDERALE OVERHEIDSDIENST VOLKSGEZONDHEID, VEILIGHEID VAN DE VOEDSELKETEN EN LEEFMILIEU  
  
Protocol akkoord houdende vaststelling van de principes rond globale verdeling van PPE (`personal protective 
equipment') binnen de zorgsector in het kader van de COVID-19-Crisis Gelet op het Protocolakkoord 
van 5 november 2018 tussen de Federale overheid en de overheden bedoeld in artikel 128, 130 en 135 van 
de Grondwet, tot vaststelling van de generische structuren voor het sectoraal gezondheidsbeheer en crisissen 
voor de volksgezondheid en hun werkwijze voor de toepassing van het Internationaal Gezondheidsreglement 
(2005), en Besluit nr 1082/2013/EU over ernstige grensoverschrijdende bedreigingen van de gezondheid;Gelet 
op de respectievelijke bevoegdheden waarover de Federale Staat en de in de artikelen 128, 130 en 135 
van de Grondwet bedoelde overheden, hierna Gemeenschappen en Gewesten genoemd, op het vlak van het gezondheidsbeleid 
beschikken;Overwegende dat de bevoegdheidsverdeling vergt dat de Federale overheid en de Gemeenschappen 
en Gewesten nauw met elkaar samenwerken om de COVID 19-crisis zo goed mogelijk te bedwingen.Overwegende 
dat inzake de globale verdeling van de PPE-middelen in de gezondheidssector een reeks praktische afspraken 
worden gemaakt waarbij de ondertekende partijen zich engageren om deze toe te passen;Tussen 
voormelde partijen wordt het hiernavolgende overeen gekomen :Artikel 1. AanpakDe 
op 24 maart 2020 door de Risk Management Group goedgekeurde prioriteitenlijst is de basis voor elke distributie. 
Dit is een interfederale beslissing, genomen door experten en vertegenwoordigers van alle entiteiten, 
onder leiding van de Chief Medical Officer (CMO) van België.De aanpak baseert zich op het solidariteitsprincipe, 
het rationeel en verantwoord gebruik van beschermingsmiddelen, transparantie en ruimte voor de urgenties 
en de bevoegdheden van de verschillende bestuursniveaus.Artikel 2. Bepaling behoeften, bestellings- 
en aankoopbeheerElke entiteit (federale overheid en gefedereerde entiteiten) bepaalt haar behoeften, 
bestelt en koopt voor de instellingen en sectoren die onder hun bevoegdheid ressorteren en/of waarvoor 
men in de COVID-19-aanpak afspreekt de verantwoordelijkheid voor de aankoop en belevering op zich te 
nemen. Gezamenlijke aankopen in overleg zijn zeker een optie.Artikel 3. TransparantieInformatie 
over betrouwbare leveranciers wordt gedeeld. Indien er door één entiteit een bestelling geplaatst wordt 
bij een leverancier die de capaciteit heeft om méér goederen te leveren dan deze entiteit wenst te bestellen, 
worden de andere entiteiten geïnformeerd over de mogelijkheid om te bestellen bij deze leverancier.Er 
wordt een maximale transparantie over de bestelde goederen gecreëerd door elkaar vooraf te informeren 
over gedane bestellingen, alsook,vanaf het ogenblik dat dit mogelijk is, over geleverde en verdeelde 
goederen en de doelgroepen aan wie ze werden geleverd.Informatie over stockniveaus wordt eveneens 
gedeeld. Er wordt vermeden dat verschillend entiteiten op dezelfde goederen een bod doen.De 
respectieve overheden verbinden zich ertoe om die informatie snel en doeltreffend te delen via een SharePoint-website 
of een andere technologie die federaal zal worden aangemaakt. Op basis van dit protocolakkoord 
zal in overleg een template met de te delen gegevens ontwikkeld worden en aan de Risk Management Group 
ter goedkeuring worden voorgelegd .Artikel 4. Verantwoordelijkheden voor doelgroepenDe 
federale overheid is bereid, in het kader van de gezondheidszorg, verantwoordelijkheid op te nemen voor 
de doelgroepen die door de federale ziekteverzekering worden gefinancierd. De gefedereerde 
entiteiten zijn verantwoordelijk voor de doelgroepen, die onder hun bevoegdheid vallen.Artikel 
5. SolidariteitsstockDe overheden engageren zich om een solidariteitsstock aan te leggen voor 
acute en urgente noden. De stock wordt gevormd door van elke bestelling van PPE (personal protective 
equipment) geplaatst door een entiteit (gefedereerde entiteit of federale overheid) 20 % in te houden. 
Die stock wordt gecentraliseerd in Peutie en beheerd door de werkgroep vermeld in artikel 6 van voorliggend 
protocolakkoord en kan ingezet worden bij outbreaks en acute noden (bij de gefedereerde entiteiten en 
de federale overheid). Het percentage van 20 % zal worden geëvalueerd in functie van de noden en de reële 
termijnen die worden vastgesteld bij het aanleggen van die solidaire stock, en op basis van objectieve 
data over de noden. Er wordt verduidelijkt dat het om een solidaire stock gaat die exclusief bestemd 
is voor urgenties in het kader van de COVID-19-crisis. Elke entiteit heeft trekkingsrechten op deze stock.Bij 
urgenties kan de CMO beslissen, maar moet er minstens een akkoord/overleg zijn met de bevoegde overheid.Artikel 
6. Werkgroep opvolging solidariteitsstock Er wordt een werkgroep opgericht binnen de Risk Management 
Group om het proces van de verdeling van de solidaire stock voor COVID-19-urgenties te coördineren in 
een geest van wederzijdse bijstand. De werkgroep beoordeelt de relevantie van de urgente vraag en beslist 
over de toewijzing van materiaal uit de solidaire stock voor COVID-19-urgenties. Daarbij wordt rekening 
gehouden met het rationeel gebruik en de responsabilisering van de gebruiker; iedere gebruiker/instelling/overheid 
moet verantwoord omgaan met de aanwezige en beschikbaar gestelde beschermingsmiddelen op basis van de 
adviezen die door de Risk Management Group worden bekrachtigd. De werkgroep heeft ook als rol zich ervan 
te vergewissen dat de urgente vragen en de toewijzing worden gedocumenteerd voor latere opvolging en 
financiering. De werkgroep analyseert de data die worden ingevoerd in het SharePoint bedoeld in artikel 
3. Deze analyse kan leiden tot aanbevelingen voor de toekomst.Deze werkgroep staat onder het 
voorzitterschap van de voorzitter van de Risk Management Group en vertegenwoordigers van alle entiteiten 
(gefedereerde entiteiten en federale overheid).Artikel 7. Opvolging en financieringElke 
bestelling, aankoop en levering wordt gedocumenteerd, geregistreerd en gedeeld (overeenkomstig het transparantieprincipe).Dit 
houdt ook de toewijzing in van materiaal uit de solidaire stock voor COVID-19-urgenties. Wekelijks wordt 
een overzicht van de bestellingen en leveringen (gepland en uitgevoerd) aan iedere overheid bezorgd. 
Na de crisis (maar uiterlijk op het einde van het begrotingsjaar) wordt de afrekening gemaakt en betaalt 
elke entiteit wat werd besteld onder haar verantwoordelijkheid en, in voorkomend geval, wat er werd geleverd 
uit de solidaire stock voor de groepen die onder haar verantwoordelijkheid ressorteren. Dit omvat ook 
de leveringen die reeds werden uitgevoerd voorafgaand aan de inwerkingtreding van dit protocolakkoord. 
Een retroactieve actualisering sinds het begin van de pandemie (01 januari 2020) zal uitgevoerd worden. 
Er zal een ad hoc groep met vertegenwoordigers van de gefedereerde entiteiten en de federale 
overheid worden opgericht voor de opvolging en financieringArtikel 8. Distributie en logistiekxAlle 
leveringen voor alle entiteiten (federale overheid en gefedereerde entiteiten) worden centraal beheerd 
in Peutie, na ontvangst en transport vanuit de cargo luchthaven. Acceptatiecontrole gebeurt door de bevoegde 
autoriteiten in Peutie, niet op de luchthaven. De stock te Peutie wordt centraal door de Shortages Task 
Force 5 gecoördineerd. De distributie wordt vanuit Peutie centraal aangestuurd. Dit in overeenstemming 
met de nieuwe procedures van de douane. Na acceptatie in de cargo van Peutie organiseren alle 
entiteiten (federale overheid en gefedereerde entiteiten) zich logistiek zoals ze dit willen. Alle entiteiten 
(federale overheid en gefedereerde entiteiten) verdelen de goederen met respect voor de oorspronkelijke 
prioritering en dragen de eindverantwoordelijkheid. Het Waals Gewest stemt af met de Franse Gemeenschap 
en de Duitstalige Gemeenschap.Artikel 9. CommunicatieAlle communicatie over bestellingen, 
leveringen, verdelingen en gemeenschappelijke stock zal gecoördineerd worden tussen gefedereerde entiteiten, 
de federale overheid en de Task Force Shortages. Elke tegenspraak moet worden vermeden.Artikel 
10. Inwerkingtreding Deze regeling treedt in werking op 29 april 2020, datum waarop de Interministeriële 
Conferentie Volksgezondheid voorliggend protocolakkoord heeft goedgekeurd.Pour l'Etat fédéral 
:Voor de Federale Staat :M. DE BLOCKMinister van Sociale Zaken en Volksgezondheid, 
en van Asiel en MigratieMinistre des Affaires Sociales et de la Santé Publique, et de l'asile 
et la MigrationVoor de Vlaamse Gemeenschap en het Vlaams Gewest :W. BEKEVlaams 
minister van Welzijn, Volksgezondheid, Gezin en Armoedebestrijding.Pour la Région Wallonne 
:C. MORREALEVice-Présidente et Ministre de l'Emploi, de la Formation, de la Santé, 
de l'Action sociale, de l'Egalité des chances et des Droits des femmesPour la communauté française 
:B. LINARDVice-Présidente et Ministre de l'Enfance, de la Santé, de la Culture, des 
Médias et des Droits des FemmesV. GLATIGNYMinistre de l'Enseignement supérieur, de 
l'Enseignement de la Promotion sociale, des Hôpitaux universitaires, de l'Aide à la jeunesse, des Maisons 
de Justice, de la Jeunesse, des Sports et de la Promotion de BruxellesPour la Commission communautaire 
commune de Bruxelles-Capitale :Voor de Gemeenschappelijke Gemeenschapscommissie van Brussel-Hoofdstad 
:A. MARONMembre du Collège réuni de la Commission communautaire commune (COCOM), 
chargé de la Santé et Action socialeE. VAN DEN BRANDTLid van het Verenigd College 
van de Gemeenschappelijke Gemeenschapscommissie, belast met Gezondheid en WelzijnPour le collège 
de la Commission communautaire française de Bruxelles-Capitale :A. MARONMembre du 
Collège de la Commission communautaire française chargé de la Santé et de l'Action socialeFür 
die Deutschsprachige Gemeinschaft:Pour la Communauté germanophone:A. ANTONIADISVize-Ministerpräsident 
und Minister für Gesundheit und Soziales, Raumordnung und Wohnungswesen