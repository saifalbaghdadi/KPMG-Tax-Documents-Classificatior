Publicatie : 2020-06-29Numac : 2020031079
VLAAMSE OVERHEID 
 5 JUNI 2020. - Besluit van de Vlaamse Regering tot toekenning van extra werkingsbudget voor de scholen van het gewoon en buitengewoon basis- en secundair onderwijs omwille van de genomen maatregelen en hieraan verbonden extra onkosten gemaakt door de scholen tegen verspreiding van COVID-19 
Rechtsgrond(en)Dit 
besluit is gebaseerd op :- het decreet basisonderwijs van 25 februari 1997, artikel 76.- 
Besluit van de Vlaamse Regering houdende de codificatie betreffende het secundair onderwijs van 17 december 
2010, artikel 37.Vormvereiste(n)De volgende vormvereiste(n) is / zijn vervuld :- 
de inspectie van Financiën heeft advies gegeven op 2 juni 2020- de Vlaamse minister bevoegd 
voor de Financiën en begroting heeft zijn akkoord gegeven op 5 juni 2020 Er is geen advies 
gevraagd aan de Raad van State, met toepassing van artikel 3, § 1, van de wetten op de Raad van 
State, gecoördineerd op 12 januari 1973. Er is een dringende noodzakelijkheid omdat door de corona-epidemie 
de scholen in het basis- en secundair onderwijs bij de heropstart worden geconfronteerd met extra werkingskosten 
inzake schoonmaak, schoonmaak- en ontsmettingsproducten, mondmaskers en hygiënische infrastructuur om 
de gevolgen van een civiele noodsituatie voor de volksgezondheid, namelijk de COVID19-epidemie, te kunnen 
opvangen. Dringende steunmaatregelen zijn absoluut noodzakelijk om de werking verder te kunnen verzekeren, 
om in de noodzakelijke zorg te kunnen voorzien en om de verspreiding van het virus en de infecties tegen 
te gaan.MotiveringDit besluit is gebaseerd op het volgende motief / de volgende motieven 
:- In het kader van de uitbraak van COVID-19 hebben de scholen van de Vlaamse Gemeenschap heel 
wat extra kosten gemaakt om bij de opstart te zorgen voor een veilige schoolomgeving zodat de leerlingen 
les krijgen en de leerkrachten les kunnen geven in een veilige omgeving. Voor de heropstart 
van scholen wordt in bijkomende financiering voorzien voor de inzet van poetspersoneel, de aankoop van 
het nodige poetsmateriaal, voor de aankoop van materiaal m.b.t. de hygiëne- en veiligheidsmaatregelen. 
Om de scholen voor deze kosten te vergoeden worden extra werkingsmiddelen toegekend aan de 
scholen voor het gewoon en buitengewoon basis- en secundair onderwijs.Juridisch kaderDit 
besluit sluit aan bij de volgende regelgeving :- het decreet basisonderwijs van 25 februari 
1997, artikel 76.- Besluit van de Vlaamse Regering houdende de codificatie betreffende het 
secundair onderwijs van 17 december 2010, artikel 37.Initiatiefnemer(s)Dit besluit 
wordt voorgesteld door de Vlaamse minister van Onderwijs, Sport, Dierenwelzijn en Vlaamse Rand.Na 
beraadslaging,DE VLAAMSE REGERING BESLUIT :Artikel 1. Aan de schoolbesturen van het 
gewoon en het buitengewoon basis- en secundair onderwijs wordt voor het schooljaar 2019 - 2020 extra 
werkingsbudget toegekend van maximaal 24.508.000 euro. Hiervan is 16.622.000 euro bestemd voor het basisonderwijs 
en 7.886.000 euro voor het secundair onderwijs. Art. 2. Dit extra budget wordt toegekend voor 
de aankoop van mondmaskers voor de personeelsleden van het basis- en secundair onderwijs en de leerlingen 
van het buitengewoon onderwijs, voor de aankoop van het nodige poetsmateriaal, voor de inzet van extra 
poetspersoneel en voor de aankoop van ander materiaal m.b.t. de hygiëne- en veiligheidsmaatregelen. Zoals 
ontsmettingsmiddelen, kuisproducten en andere noodzakelijke hygiënische infrastructuur. Wanneer 
een besmetting, of vermoeden van besmetting, op een school vastgesteld wordt, wordt de procedure gevolgd 
zoals opgenomen in het draaiboek besmettelijke ziekten van de CLB's. Scholen contacteren daartoe het 
CLB.Art. 3.  Het bedrag wordt verdeeld naar het basis- en secundair onderwijs op basis van 
de volgende criteria :1°  voor de mondmaskers wordt uitgegaan van een bedrag van 7,5 euro per 
in aanmerking komende personeelslid, voor 3 mondmaskers en van 2,5 euro per leerling in het buitengewoon 
onderwijs voor de aankoop van 1 mondmasker.2°  voor het extra budget van poetspersoneel wordt 
het budget verdeeld op basis van 20 minuten extra te poetsen per klas, waarbij een klas bestaat uit 20 
leerlingen en de kostprijs per uur voor de poetshulp bedraagt 11,5 euro. De verdeling naar het basis- 
en secundair is gebaseerd op basis van het maximum aantal dagen dat de scholen nog open zullen zijn : 
21 in het basisonderwijs en 13 in het secundair onderwijs.3°  voor de verdeling van kost van 
extra hygiënische producten en kuisproducten wordt eveneens rekening gehouden met het aantal dagen dat 
de scholen nog open kunnen zijn en de prijs van 13 euro per 10 leerlingen van 1 liter ontsmettingsmiddel 
per dag.4°  voor de kostprijs van extra infrastructuur wordt uitgegaan van een extra kost van 
750 euro per 500 personen.Art. 4.  Het te verdelen bedrag per school wordt vastgesteld op basis 
van het aantal financierbare leerlingen per school op basis van de teldag van 1 februari 2020. Concreet 
gaat het over volgende bedragen :   
 
 Bedrag 
per leerling Gewoon basisonderwijs 22,21 euro Buitengewoon basisonderwijs 
32,34 euro Gewoon secundair 16,34 euro Buitengewoon secundair 
24,69 euro  Art. 5. Voor de strategische reserve wordt een bedrag aan 
AGODI toegekend van 873.000 euro. Dit budget wordt gebruikt als vergoeding voor het facilitair bedrijf 
voor de scholen die gebruik maken van de mondmaskers en handgel die via het facilitair bedrijf gratis 
ter beschikking wordt gesteld van de scholen.Art. 6. De Vlaamse minister, bevoegd voor het 
Onderwijs is belast met de uitvoering van dit besluit. Brussel, 5 juni 2020.De minister-president 
van de Vlaamse Regering,J. JAMBONDe Vlaamse minister van Onderwijs, Sport, Dierenwelzijn 
en Vlaamse Rand, B. WEYTS