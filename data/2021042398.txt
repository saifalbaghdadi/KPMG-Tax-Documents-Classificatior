Publicatie : 2021-07-01Numac : 2021042398
VLAAMSE OVERHEID
 21 MEI 2021 . - Besluit van de Vlaamse Regering tot wijziging van het besluit van de Vlaamse Regering van 20 juli 1994 tot uitvoering van het decreet van 14 juli 1993 tot oprichting van het Grindfonds en tot regeling van de grindwinning, wat betreft de hervorming van het grindcomité en de opheffing van de grindheffing 
RechtsgrondenDit besluit is gebaseerd op:- de bijzondere wet 
van 8 augustus 1980 tot hervorming der instellingen, artikel 20, gewijzigd bij de bijzondere wet van 
16 juli 1993;- artikelen 3 en 5 van het decreet van 14 juli 1993 `tot oprichting van het Grindfonds 
en tot regeling van de grindwinning';- het decreet van 1 maart 2019 `houdende wijziging van 
het decreet van 14 juli 1993 tot oprichting van het Grindfonds en tot regeling van de grindwinning'.VormvereistenDe 
volgende vormvereisten zijn vervuld:- De Inspectie van Financiën heeft advies gegeven op 18 
januari 2021;- De Raad van State heeft advies 69.154/1 gegeven op 23 april 2021 met toepassing 
van artikel 84, § 1, eerste lid, 2°,  van de wetten op de Raad van State, gecoördineerd op 12 
januari 1973.InitiatiefnemerDit besluit wordt voorgesteld door de Vlaamse minister 
van Justitie en Handhaving, Omgeving, Energie en Toerisme.Na beraadslaging,DE VLAAMSE 
REGERING BESLUIT:Artikel 1. In artikel 2 van het besluit van de Vlaamse Regering van 20 juli 
1994 tot uitvoering van het decreet van 14 juli 1993 tot oprichting van het Grindfonds en tot regeling 
van de grindwinning, gewijzigd bij het besluit van de Vlaamse Regering van 7 maart 2008, worden de volgende 
wijzigingen aangebracht:1°  de woorden "en de drie subcomités" worden opgeheven;2° 
 het woord "bedoeld" wordt vervangen door de zinsnede ", vermeld";3°  de woorden "hebben hun" 
worden vervangen door de zinsnede ", heeft zijn".Art. 2. In artikel 4 van hetzelfde besluit 
worden de volgende wijzigingen aangebracht:1°  de woorden "en de drie subcomités" worden opgeheven;2° 
 het woord "bedoeld" wordt vervangen door de zinsnede ", vermeld";3°  het woord "stellen" wordt 
vervangen door de zinsnede ", stelt".Art. 3. In artikel 6 van hetzelfde besluit, vervangen 
bij het besluit van de Vlaamse Regering van 27 september 2002, worden de volgende wijzigingen aangebracht:1° 
 in paragraaf 1 wordt het tweede lid opgeheven;2°  paragraaf 2 wordt opgeheven;3° 
 in paragraaf 3 worden de woorden "en de werkzaamheden van de subcomités" opgeheven;4°  in 
paragraaf 4 wordt de zinsnede "genoemd in artikel 6, vierde lid," vervangen door de zinsnede "vermeld 
in artikel 6, derde lid,";5°  in paragraaf 4 worden de woorden "of aan een van de subcomités" 
en de woorden "in kwestie" opgeheven;6°  paragraaf 5 wordt opgeheven.Art. 4. In artikel 
7, eerste lid, van hetzelfde besluit worden de woorden "de Comités" vervangen door de woorden "het grindcomité".Art. 
5. In hetzelfde besluit, het laatst gewijzigd bij het besluit van de Vlaamse Regering van 24 februari 
2017, wordt hoofdstuk V, dat bestaat uit artikel 10 en 11, opgeheven.Art. 6. In artikel 12 
van hetzelfde besluit, gewijzigd bij de besluiten van de Vlaamse Regering van 7 mei 2010 en 25 januari 
2013, wordt de zinsnede "zoals bedoeld in artikel 7, § 3," telkens vervangen door de zinsnede 
"als vermeld in artikel 5, § 4,".Art. 7. In hetzelfde besluit, het laatst gewijzigd 
bij het besluit van de Vlaamse Regering van 24 februari 2017, worden hoofdstuk VII, dat bestaat uit artikel 
13 tot en met 25bis, en hoofdstuk VIII, dat bestaat uit artikel 26, opgeheven.Art. 8. De Vlaamse 
minister, bevoegd voor de natuurlijke rijkdommen, is belast met de uitvoering van dit besluit.Brussel, 
21 mei 2021.De minister-president van de Vlaamse Regering,J. JAMBONDe Vlaamse 
minister van Justitie en Handhaving, Omgeving, Energie en Toerisme,Z. DEMIR