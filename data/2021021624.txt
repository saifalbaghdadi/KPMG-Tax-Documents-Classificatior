Publicatie : 2021-07-28Numac : 2021021624
BRUSSELS HOOFDSTEDELIJK GEWEST 
 15 JULI 2021. - Besluit van de Brusselse Hoofdstedelijke Regering tot wijziging van het besluit van de Brusselse Hoofdstedelijke Regering van 11 februari 2021 houdende dringende maatregelen op het vlak van mobiliteit en verkeersveiligheid om de verspreiding van COVID-19 in te dijken. - 2e lezing 
De Brusselse Hoofdstedelijke Regering,Gelet op de wet betreffende de politie 
over het wegverkeer, gecoördineerd op 16 maart 1968, artikel 1, vervangen door de wet van 21 juni 1985 
en gewijzigd door de wet van 28 april 2010, en artikel 23, vervangen door de wet van 9 juli 1976 en gewijzigd 
door de wetten van 29 februari 1984 en 18 juli 1990;Gelet op de wet van 18 februari 1969 betreffende 
de maatregelen ter uitvoering van de internationale verdragen en akten inzake vervoer over zee, over 
de weg, de spoorweg of de waterweg, artikel 1, vervangen door de wetten van 21 juni 1985, 28 juli 1987 
en 15 mei 2006, gewijzigd bij de wet 8 mei 2019;Gelet op het besluit van de Brusselse Hoofdstedelijke 
Regering van 11 februari 2021 houdende dringende maatregelen op het vlak van mobiliteit en verkeersveiligheid 
om de verspreiding van COVID-19 in te dijken;Gelet op de gelijkekansentest van 25 maart 2021;Gelet 
op de vraag om binnen dertig dagen advies te verlenen, gericht aan de Raad van State op 11 juni 2021 
in toepassing van artikel 84, § 1, eerste lid, 2, van de wetten op de Raad van State, gecoördineerd 
op 12 januari 1973;Overwegende het uitblijven van het advies binnen die termijn;Gelet 
op artikel 84, § 4, tweede lid van de wetten op de Raad van State, gecoördineerd op 12 januari 
1973;Overwegende dat België momenteel wordt geteisterd door een gezondheidscrisis zonder weerga;Overwegende 
dat deze situatie mogelijk een impact heeft op het verloop van bepaalde procedures met betrekking tot 
verkeersveiligheid;Overwegende dat uitzonderlijke maatregelen moeten worden genomen om zich 
zo goed mogelijk aan te passen aan de uitzonderlijke COVID-19-omstandigheden;Op de voordracht 
van de minister van de Brusselse Hoofdstedelijke Regering, bevoegd voor Mobiliteit, Openbare Werken en 
Verkeersveiligheid,Na beraadslaging,Besluit :Artikel 1. In artikel 2, § 
1, van het besluit van de Brusselse Hoofdstedelijke Regering van 11 februari 2021 houdende dringende 
maatregelen op het vlak van mobiliteit en verkeersveiligheid om de verspreiding van COVID-19 in te dijken, 
wordt het woord "uitsluitend" vervangen door de woorden "bij voorkeur".Art. 2. In artikel 4 
van het besluit van de Brusselse Hoofdstedelijke Regering van 11 februari 2021 houdende dringende maatregelen 
op het vlak van mobiliteit en verkeersveiligheid om de verspreiding van COVID-19 in te dijken, worden 
de woorden "30 juni" vervangen door de woorden "31 december".Art. 3. Dit besluit treedt in 
werking de dag waarop het in het Belgisch Staatsblad wordt bekendgemaakt.Art. 4. De minister 
bevoegd voor Mobiliteit en Verkeersveiligheid wordt belast met de uitvoering van dit besluit.Brussel, 
15 juli 2021,Voor de Brusselse Hoofdstedelijke Regering:De minister-president van 
de Brusselse Hoofdstedelijke Regering, R. VERVOORTDe minister van de Brusselse Hoofdstedelijke 
Regering, belast met Mobiliteit, Openbare Werken en Verkeersveiligheid,E. VAN DEN BRANDT