Publicatie : 2021-06-03Numac : 2021041993
WAALSE OVERHEIDSDIENST 
 27 MEI 2021. - Besluit van de Waalse Regering tot wijziging van sommige bepalingen van het Waals reglementair wetboek van Sociale actie en Gezondheid betreffende de financiering van de operatoren in de sector van de sociale actie in het kader van de gezondheidscrisis COVID-19 
De Waalse Regering,Gelet 
op het Wetboek van Sociale Actie en Gezondheid, inzonderheid op de artikelen 47, vervangen bij het decreet 
van 20 februari 2014, artikel 47/3, ingevoegd bij het decreet van 20 februari 2014, artikel 56, gewijzigd 
bij het decreet van 20 februari 2014, artikel 56/7, gewijzigd bij het decreet van 23 maart 2017, artikel 
114, gewijzigd bij het decreet van 28 april 2016, artikel 115, gewijzigd bij de decreten van 20 februari 
2014 en 28 april 2016, artikel 149/17, ingevoegd bij het decreet van 1 maart 2018, en artikel 154/4, 
ingevoegd bij het decreet van 27 maart 2014 en gewijzigd bij het decreet van 8 november 2018;Gelet 
op het advies van de Inspecteur van Financiën, gegeven op 5 mei 2021;Gelet op de instemming 
van de Minister van Begroting, gegeven op 6 mei 2021;Gelet op het rapport opgesteld op 23 april 
2021 overeenkomstig artikel 4, 2°,  van het decreet van 3 maart 2016 houdende uitvoering van de resoluties 
van de Vrouwenconferentie van de Verenigde Naties die in september 1995 in Peking heeft plaatsgehad en 
tot integratie van de genderdimensie in het geheel van de gewestelijke beleidslijnen voor de aangelegenheden 
geregeld krachtens artikel 138 van de Grondwet;Gelet op het advies van het inter-Franstalig 
overlegorgaan, gegeven op 12 mei 2021;Gelet op advies nr. 69.361/4 van de Raad van State, gegeven 
op 17 mei 2021, overeenkomstig artikel 84, § 1, eerste lid, 3°,  van de van de wetten op de Raad 
van State, gecoördineerd op 12 januari 1973;Gelet op de dringende noodzakelijkheid;Gelet 
op het reglementair deel van het Waals Wetboek van Sociale Actie en Gezondheid, inzonderheid op de artikelen 
12/1, 12/2, 29 tot 36, 38/1 tot 38/15, 93 tot 124, 235/9 tot 235/12, 237/6 en 237/7, 251 en 251/1;Gelet 
op de overlegvergaderingen tussen de Regeringen van de deelgebieden en de bevoegde federale autoriteiten, 
in het Overlegcomité, dat sinds begin maart 2020 bijeenkomt;Gelet op het ministerieel besluit 
van 28 oktober 2020 houdende dringende maatregelen om de verspreiding van het coronavirus COVID-19 te 
beperken, zoals laatst gewijzigd bij het ministerieel besluit van 26 maart 2021;Gelet op de 
ontwikkeling van de gezondheidscrisis COVID-19 en de maatregelen die door de verschillende bestuursniveaus 
zijn genomen, en met name de maatregelen die aan het einde van de vergadering van het overlegcomité van 
24 maart 2021 zijn genomen, om de verspreiding ervan te beperken;Gelet op artikel 191 van het 
EU-Verdrag waarin het voorzorgsbeginsel vastgeschreven is in het kader van het beheer van een internationale 
sanitaire crisis en de actieve voorbereiding op het potentieel voorvallen van deze crisissen; dat dit 
beginsel inhoudt dat, wanneer er een ernstig risico zich naar alle waarschijnlijkheid kan voordoen, de 
publieke overheden dringende en voorlopige maatregelen dienen te nemen;Gelet op de verklaring 
van WHO in verband met de kenmerken van het coronavirus COVID-19, in het bijzonder de sterke besmettelijkheid 
en het sterfelijkheidsrisico;Overwegende dat WHO op 11 maart 2020 het coronavirus COVID-19 
als een pandemie gelabeld heeft;Overwegende dat WHO op 16 maart 2020 zijn dreigingsniveau voor 
het coronavirus COVID-19, die de wereldeconomie destabiliseert en zich snel over de wereld spreidt, naar 
de hoogste graad heeft opgetrokken;Gelet op de verspreiding van het coronavirus COVID-19 op 
Europees grondgebied en in België;Gelet op de dringende noodzakelijkheid en het gezondheidsrisico 
dat het coronavirus COVID-19 voor de Belgische bevolking inhoudt;Overwegende inderdaad dat 
de federale regering er in maart 2021 aan herinnerde dat het dagelijkse gemiddelde van de nieuwe bevestigde 
besmettingen met het COVID-19 coronavirus in België zeer sterk was gestegen tot 4331 positieve bevestigde 
gevallen op 26 maart 2021 en dat in totaal 2492 aan het COVID-19coronavirus lijdende patiënten in de 
Belgische ziekenhuizen werden verzorgd; dat op diezelfde datum in totaal 651 patiënten in de eenheden 
voor intensieve zorgen werden verzorgd;Dat een vermindering van de aantallen nog steeds noodzakelijk 
is om uit deze gevaarlijke epidemiologische situatie te geraken;Overwegende dat de huidige 
epidemiologische situatie opnieuw noopt tot een drastische beperking van de sociale contacten en de toegestane 
activiteiten;Overwegende derhalve dat de federale regering heeft herhaald dat telewerk verplicht 
is, behalve wanneer de activiteit het niet toelaat;Overwegende dat het gevaar zich over het 
grondgebied van het gehele land verspreidt; dat het in het algemeen belang is dat er samenhang gegeven 
wordt aan de getroffen maatregelen om de openbare orde in stand te houden, zodat de doeltreffendheid 
ervan hoogst mogelijk is;Overwegende dat de rechtstreekse en onrechtstreekse gevolgen van de 
crisis een beheer en een snelle respons op gewestelijk niveau vereisen;Overwegende dat de crisis, 
en met name de gevolgen ervan voor de werkorganisatie, de sectoren en de regelingen inzake sociale actie, 
evenals de daarbij nagestreefde doelstellingen, in gevaar kan brengen en met name een aanzienlijke impact 
kan hebben op de financiering van de operatoren in de sector van de sociale actie in het kader van het 
beheer van de crisis COVID-19; Overwegende dat de voorziene maatregelen onontbeerlijk zijn 
om de tewerkstelling in deze sectoren en de instandhouding van de sociale prestaties die uit deze regelingen 
voortvloeien, te garanderen;Overwegende dat het voor de inachtneming van het continuïteitsbeginsel 
van de dienstverlening door de overheid passend is de regels aan te passen voor de organisatie van de 
openbare diensten belast met de regelingen vallend onder het sociale actiebeleid met respect voor de 
rechten van de rechthebbenden;Gelet de rechtsonzekerheid waarin de erkende en gesubsidieerde 
diensten en instellingen zich momenteel bevinden met betrekking tot de hoogte van de financiering waarop 
zij recht hebben, gezien de aanzienlijke variatie in hun activiteiten als gevolg van de gezondheidscrisis 
COVID-19;Overwegende dat het risico als gevolg van deze juridische en financiële onzekerheid 
is dat deze actoren hun niveau van dienstverlening en de kwaliteit van de zorg die zij aan de begunstigden 
verlenen, kunnen verlagen;Overwegende dat er derhalve op moet worden toegezien dat de subsidies 
aan de operatoren worden toegekend en het respect voor de rechten van de rechthebbenden, bepaald in het 
kader van de regelingen vallend onder het sociale actiebeleid, worden geëerbiedigd om de onvermijdelijke 
gevolgen van de COVID-19-epidemie uit te vlakken en de daaruit mogelijks voortvloeiende buitenkanseffecten 
uit te sluiten; Overwegende dat het dringend is om deze maatregelen uit te voeren om het ermee 
beoogde doel te bereiken en dat elke vertraging bij de aanneming van deze maatregelen het effect ervan 
waarschijnlijk zal verminderen; Overwegende dat de instandhouding van het dienstenaanbod en 
de kwaliteit van de zorg in het kader van de gezondheidscrisis COVID-19 bijzonder onmisbaar is;Overwegende 
dat het gezien al deze elementen dringend is dat de financieringsmaatregelen van de operatoren in de 
sector van de sociale actie snel worden aangepast;Overwegende dat de dringende noodzakelijkheid 
ingegeven wordt door het feit dat het ontworpen besluit bepalingen bevat met betrekking tot het jaar 
2021;Dat ook al hebben sommige bepalingen betrekking op subsidies die in 2022 zijn toegekend, 
zij bovendien een dringend karakter hebben omdat deze subsidies zullen worden vastgesteld volgens de 
activiteitenparameters voor het jaar 2020 of 2021, waarbij deze activiteitenparameters momenteel aan 
de gang zijn en voor sommige daarvan al zijn voltooid;Dat de operatoren in de sectoren van 
sociale actie tot slot absoluut zekerheid over hun lot voor het jaar 2021 moeten verwerven, daar genoemde 
operatoren, indien het voor hen nodig zou zijn om specifieke maatregelen te nemen wegens de invloed van 
de gezondheidscrisis op hun toekomstige financiering, daar nu al op moeten kunnen anticiperen;Overwegende 
dat de dringende noodzakelijkheid verantwoord is;Dat deze uitzonderlijke maatregelen zo nodig 
en in geval van verlenging of verergering van de hierboven genoemde uitzonderlijke gezondheidsomstandigheden 
zullen worden herzien of verlengd;Dat het daartoe dienstig is aan de Minister die bevoegd is 
voor sociale actie, de bevoegdheid te delegeren om de werking van de voorgenomen maatregelen te verlengen 
ingeval de sanitaire omstandigheden die verband houden met de sanitaire crisis van de COVID-19 na 1 oktober 
2021 blijven voortbestaan;Overwegende dat dit besluit op 1 april 2021 in werking moet treden 
om een onderbreking van de reeds toegestane aanpassingen te voorkomen;Op de voordracht van 
de Minister van Sociale Actie;Na beraadslaging,Besluit : HOOFDSTUK I. - 
Algemene bepalingenArtikel 1. Dit besluit regelt, overeenkomstig artikel 138 van de Grondwet, 
een materie bedoeld in artikel 128 ervan.Art. 2. Voor de toepassing van dit besluit mag het 
bedrag van de subsidie geenszins hoger zijn dan de daadwekelijk door de begunstigde gedragen kostprijs, 
voor hetgeen gesubsidieerd wordt.HOOFDSTUK II. - Maatregelen betreffende de diensten voor sociale 
insluitingArt. 3. In afwijking van artikel 29, eerste lid, 2°,  van het reglementair Deel van 
het Waalse wetboek van Sociale Actie en Gezondheid, hierna "CRWASS" genoemd, is de erkende dienst, om 
het gebruik van de subsidie voor het jaar 2021 te rechtvaardigen en de subsidie voor het jaar 2022 te 
berekenen, voor een voltijdse werknemer vrijgesteld van de verplichting om tussen 1 april 2021 en 30 
september 2021 een activiteitsvolume gewijd aan groepswerk van minstens negentien uur per week te rechtvaardigen, 
op voorwaarde dat de activiteit van de maatschappelijk werker van achtendertig uur per week gerechtvaardigd 
is in toepassing van artikel 51, 2°  tot 6°,  van het Waalse wetboek van Sociale Actie en Gezondheid, 
hierna "CWASS" genoemd.HOOFDSTUK III. - Maatregelen betreffende opvangtehuizen en gemeenschapshuizenArt. 
4. In afwijking van artikel 116 van het "CRWASS" is de bezettingsgraad van een opvangtehuis en gemeenschapshuis 
voor het jaar 2021berekend, waarbij de periode van 1 april tot en met 30 september 2021 niet meegerekend 
wordt.HOOFDSTUK IV. - Maatregelen betreffende de sociale kruideniers en sociale restaurantsArt. 
5. In afwijking van artikel 38/5, tweede lid, 7°,  van het "CWASS" wordt het aantal punten dat in toepassing 
van artikel 38/10, § 1, 2°,  3°  en 4°,  van het "CRWASS" wordt toegekend, bepaald over de periode 
van twaalf maanden tussen 1 maart 2019 en 29 februari 2020, voor elke erkenningsaanvraag die tussen 1 
april 2021 en 30 september 2021 wordt ingediend.In afwijking van het vorig lid wordt, indien 
de dienst tussen 1 maart 2019 en 29 februari 2020 niet open was omdat hij nog niet was opgericht, en 
hij dus geen activiteit tijdens die periode kan rechtvaardigen, een gemiddelde genomen van de maanden 
tijdens welke de dienst open was.Art. 6. In afwijking van artikel 38/12 van het "CRWASS" worden 
de in artikel 38/10, § 1, 2°  tot 4°,  vastgestelde coëfficiënten voor de periode van 1 april 
2021 tot 30 september 2021 niet in aanmerking genomen in het kader van een herziening van het besluit 
tot erkenning van een dienst.HOOFDSTUK V. - Maatregelen betreffende de diensten en voorzieningen 
voor de begeleiding van partnergeweld en gendergerelateerd geweldArt. 7. In afwijking van artikel 
235/10 van het "CRWASS" wordt het bedrag van de subsidie voor het jaar 2022 met betrekking tot de activiteit 
van de dienst in 2021 en het saldo van de subsidie voor het jaar 2021 berekend op basis van het aantal 
aan opdrachten toegewezen uren, indien het aldus verkregen bedrag groter is dan het op basis van alle 
maanden van het jaar 2021 verkregen bedrag, op voorwaarde dat de activiteiten worden georganiseerd voor 
ten minste 25% van het aantal uren dat tussen 1 oktober en 31 december 2021 vereist is.HOOFDSTUK 
VI. - Maatregelen betreffende de plaatselijke initiatieven voor de integratie van vreemdelingenArt. 
8. In afwijking van artikel 251, § 1, van het "CRWASS" wordt de omvang van de collectieve activiteiten 
waarmee rekening wordt gehouden bij de vaststelling van het saldo van de subsidie voor het jaar 2021 
berekend op basis van het aantal geplande modules voor de periode van april tot en met september 2021 
en op basis van het aantal afgeronde modules voor de maanden oktober tot en met december 2021.In 
afwijking van artikel 237/6, lid 4, en artikel 237/7, lid 4, van het "CRWASS", kunnen operatoren tot 
30 september 2021 afwijken van het minimumaantal van 5 deelnemers per groep.In afwijking van 
artikel 251/1 van het "CRWASS" wordt de omvang van de collectieve activiteiten waarmee rekening wordt 
gehouden bij de vaststelling van het saldo van de subsidie voor het jaar 2021 berekend op basis van het 
aantal geplande modules voor de periode van april tot en met september 2021 en op basis van het aantal 
afgeronde modules voor de maanden oktober tot en met december 2021. Subsidies die op basis van de begroting 
van het jaar 2020 worden toegekend en waarvan de periode ten minste de maanden april tot en met september 
2021 bestrijkt, worden op dezelfde wijze geïmmuniseerd als subsidies die op basis van de begroting van 
het jaar 2021 worden toegekend.HOOFDSTUK VII. - SlotbepalingenArt. 9. De in dit besluit 
genoemde termijnen en periodes kunnen door de minister van Sociale Actie worden verlengd indien de met 
de gezondheidscrisis COVID-19 verband houdende gezondheidsomstandigheden na 1 oktober 2021 blijven voortbestaan.Art. 
10. Dit besluit treedt in werking op 1 april 2021.Namen, 27 mei 2021.De Minister-President,E. 
DI RUPODe Minister van Werk, Vorming, Gezondheid, Sociale Actie, Gelijke Kansen en Vrouwenrechten,Ch. 
MORREALE .