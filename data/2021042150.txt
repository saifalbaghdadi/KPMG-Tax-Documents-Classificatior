Publicatie : 2021-06-21Numac : 2021042150
FEDERALE OVERHEIDSDIENST BINNENLANDSE ZAKEN 
 4 JUNI 2021. - Ministerieel besluit houdende wijziging van het ministerieel besluit van 28 oktober 2020 houdende dringende maatregelen om de verspreiding van het coronavirus COVID-19 te beperken. - Addendum 
In 
het Belgisch Staatsblad nr. 156, tweede editie, van vrijdag 4 juni 2021, bladzijde 56940, wordt het officiële 
advies van de Raad van State toegevoegd.RAAD VAN STATEafdeling WetgevingAdvies 
69.444/VR van 31 mei 2021 over een ontwerp van ministerieel besluit `houdende wijziging van het ministerieel 
besluit van 28 oktober 2020 houdende dringende maatregelen om de verspreiding van het coronavirus COVID-19 
te beperken'Op 26 mei 2021 is de Raad van State, afdeling Wetgeving, door de Minister van Binnenlandse 
Zaken, Institutionele Hervormingen en Democratische Vernieuwing verzocht binnen een termijn van vijf 
werkdagen verlengd tot acht werkdagen(*)* een advies te verstrekken over een ontwerp van ministerieel 
besluit `houdende wijziging van het ministerieel besluit van 28 oktober 2020 houdende dringende maatregelen 
om de verspreiding van het coronavirus COVID-19 te beperken'.Het ontwerp is door de verenigde 
kamers onderzocht op 31 mei 2021. De verenigde kamers waren samengesteld uit Pierre VANDERNOOT, kamervoorzitter, 
voorzitter, en Wilfried VAN VAERENBERGH, kamervoorzitter, Jeroen VAN NIEUWENHOVE, Koen MUYLLE, Patrick 
RONVAUX en Christine HOREVOETS, staatsraden, Jan VELAERS, Sébastien VAN DROOGHENBROECK, Christian BEHRENDT 
en Johan PUT, assessoren, en Annemie GOOSSENS en Béatrice DRAPIER, griffiers.Het verslag is 
opgesteld door Xavier DELGRANGE, eerste auditeur-afdelingshoofd, Jonas RIEMSLAGH, auditeur, Cedric JENART 
en Anne Stéphanie RENSON, adjunct-auditeurs, en uitgebracht door Jonas RIEMSLAGH, auditeur, Cedric JENART 
en Anne Stéphanie RENSON, adjunct auditeurs.De overeenstemming tussen de Franse en de Nederlandse 
tekst van het advies is nagezien onder toezicht van Pierre VANDERNOOT en Jeroen VAN NIEUWENHOVE.Het 
advies, waarvan de tekst hierna volgt, is gegeven op 31 mei 2021.Overeenkomstig artikel 84, 
§ 3, eerste lid, van de wetten op de Raad van State, gecoördineerd op 12 januari 1973, heeft de 
afdeling Wetgeving zich moeten beperken tot het onderzoek van de bevoegdheid van de steller van de handeling, 
van de rechtsgrond, alsmede van de vraag of aan de te vervullen vormvereisten is voldaan.I. 
STREKKING VAN HET ONTWERP1. Het voor advies voorgelegde ontwerp van ministerieel besluit strekt 
tot wijziging van het ministerieel besluit van 28 oktober 2020 `houdende dringende maatregelen om de 
verspreiding van het coronavirus COVID-19 te beperken'.Het te nemen besluit treedt in werking 
op 9 juni 2021.In de nota aan de Ministerraad van 25 mei 2021 wordt de strekking van het ontwerp 
als volgt uiteengezet:"Op hoofdlijnen treden de volgende maatregelen vanaf 9 juni 2021 in werking, 
onder de specifieke en uitdrukkelijke voorwaarden zoals bepaald in het ministerieel besluit:- 
de inrichtingen die behoren tot de culturele, feestelijke, sportieve, recreatieve en evenementensector 
kunnen openen. De discotheken en dancings blijven echter gesloten voor het publiek, behalve voor wat 
betreft de organisatie van de activiteiten die toegelaten zijn overeenkomstig het ministerieel besluit;- 
evenementen, culturele en andere voorstellingen, sportieve wedstrijden en trainingen en congressen kunnen 
worden bijgewoond door een publiek, met dien verstande dat buiten meer personen toegelaten zijn dan binnen;- 
samenscholingen op de openbare weg en in de openbare ruimte overdag zijn toegelaten voor een maximum 
van 10 personen (waarbij men binnen groepen van 4 geen afstand moet bewaren), behoudens de voorziene 
uitzonderingen; samenscholingen tussen 0.00 uur en 5.00 worden uitgebreid van 3 naar 4 personen, teneinde 
een helder en duidelijk geheel van regels te verkrijgen; in de private ruimte zijn samenscholingen toegelaten 
tot 50 personen, behoudens de voorziene uitzonderingen;- burgerlijke huwelijken, begrafenissen 
en crematies, individuele en collectieve uitoefening van de eredienst en individuele en collectieve uitoefening 
van de niet-confessionele morele dienstverlening en van activiteiten binnen een filosofisch-levensbeschouwelijke 
vereniging, en het individueel of collectief bezoek aan een gebouw voor de eredienst of een gebouw voor 
niet-confessionele morele dienstverlening is toegelaten met een hoger aantal aanwezigen, met dien verstande 
dat buiten meer personen toegelaten zijn dan binnen;- indoor horeca wordt toegelaten tot 22u00, 
outdoor horeca mag open blijven tot 23u30; het verbod op de verkoop van alcoholische dranken tussen 22u00 
en 05u00 wordt opgeheven. Indoor horeca mag slechts open blijven tot 22u00 aangezien de kans op verspreiding 
van het virus binnen groter is dan buiten. Bij een receptie of banket, in het kader van een professioneel 
uitgeoefende horeca-activiteit is een maximum van 50 klanten toegestaan, tenzij het een open terras betreft. 
Recepties en banketten mogen ook thuis worden georganiseerd voor een maximum van 50 personen, op voorwaarde 
dat deze buiten doorgaan en uiterlijk om 23u30 eindigen. Indien professionele horeca-activiteiten worden 
uitgeoefend dienen de horeca-regels te worden nageleefd, behalve bij dienstverlening aan huis. In de 
andere gevallen wordt de naleving van de horeca-regels uiterst sterk aanbevolen.- jaarmarkten, 
kermissen, braderijen en niet-professionele brocante- en rommelmarkten kunnen voortaan opnieuw plaatsvinden;- 
de mogelijkheden voor het deelnemen aan activiteiten in georganiseerd verband worden uitgebreid op 9 
juni en 25 juni 2021;- professionele sportieve wedstrijden en professionele sporttrainingen 
kunnen plaatsvinden zonder beperking van het aantal deelnemers; een maximum aantal personen mag deelnemen 
aan niet-professionele sportieve wedstrijden en niet-professionele sporttrainingen (met dien verstande 
dat buiten meer personen toegelaten zijn dan binnen); niet-professionele sportieve wedstrijden van gevechtsporten 
zijn verboden, in zoverre er fysieke contacten plaatsvinden tussen de deelnemers;- ondernemingen 
en verenigingen die goederen of diensten aanbieden aan consumenten mogen groepen van in principe maximum 
twee personen ontvangen;- huis- aan-huis- en leurdersactiviteiten worden toegelaten, zo ook 
dienstverlening aan huis en dienstverlening waarbij de afstand van 1,5 meter tussen de dienstverlener 
en de consument niet kan worden gegarandeerd;- handelsbeurzen, met inbegrip van salons, zijn 
toegelaten;- een huishouden mag maximaal vier personen tegelijk binnen in huis of in een toeristisch 
logies ontvangen;- een maximum aantal deelnemers mag zowel statische als dynamische betogingen 
bijwonen die plaatsvinden op de openbare weg;- ondernemingen, verenigingen en diensten mogen 
beperkte terugkeermomenten inplannen voor de personen werkzaam in de onderneming voor wie telethuiswerk 
verplicht is.Aangezien de opvolging van de zorgwekkende varianten van essentieel belang is 
bij de bestrijding van de pandemie, is de uitzondering om te beschikken over een negatief testresultaat 
en de verplichting om het PLF-formulier in te vullen en te ondertekenen voor de reizigers waarvan de 
reis geen gebruik van een vervoerder inhoudt en waarvan het verblijf in België of het voorafgaand verblijf 
in het buitenland niet langer heeft geduurd dan 48 uur, niet van toepassing op de personen die zich op 
enig moment tijdens de 14 dagen voor hun aankomst in België op het grondgebied van Brazilië, Zuid-Afrika 
of India hebben bevonden."II. ONT.V.A.NKELIJKHEID2. Volgens artikel 84, § 
1, eerste lid, 3°,  van de wetten `op de Raad van State', gecoördineerd op 12 januari 1973, moeten in 
de adviesaanvraag de redenen worden opgegeven tot staving van het spoedeisende karakter ervan.De 
spoedeisendheid wordt in de adviesaanvraag als volgt gemotiveerd:"Het verzoek om spoedbehandeling 
wordt gemotiveerd door de noodzakelijkheid om maatregelen te overwegen die gegrond zijn op epidemiologische 
resultaten die van dag op dag evolueren en waarvan de laatste de maatregelen hebben gerechtvaardigd die 
werden beslist tijdens het Overlegcomité dat is bijeengekomen op 11 mei 2021 en die werden goedgekeurd 
op de Ministerraad van 25 mei 2021. Het is zodoende dringend om op korte termijn bepaalde maatregelen 
te nemen en anderen aan te passen. De eerste reeks versoepelingen zal in werking treden op 9 juni 2021. 
Opdat de sectoren zich zouden kunnen voorbereiden, dient het ministerieel besluit evenwel een voldoende 
aantal dagen voordien officieel te worden gepubliceerd in het Belgisch Staatsblad. Vanuit die optiek 
zou ik u graag verzoeken om ons het advies te bezorgen in de loop van woensdag 2 juni 2021."Die 
motivering kan worden aanvaard, zoals ook het geval was in advies 69.253/AV van 23 april 2021(1) en in 
advies 69.305/AV van 6 mei 2021.(2)Volgens artikel 84, § 1, tweede lid, van de wetten 
op de Raad van State moet de motivering voor de spoedeisendheid die in de adviesaanvraag voorkomt, woordelijk 
worden overgenomen in de aanhef. In het achtste lid van de aanhef wordt evenwel slechts het eerste gedeelte 
overgenomen van de motivering die in de adviesaanvraag is opgenomen. Bijgevolg stemt de motivering die 
in de aanhef van het ontwerp wordt weergegeven, niet overeen met de motivering in de adviesaanvraag, 
wat moet worden verholpen.III. VOORAFGAANDE OPMERKING3. De afdeling Wetgeving wordt 
voor de derde keer geraadpleegd over een aanpassing van een aantal bestaande maatregelen ter bestrijding 
van het coronavirus, vervat in het ministerieel besluit van 28 oktober 2020 `houdende dringende maatregelen 
om de verspreiding van het coronavirus COVID-19 te beperken'.Om de redenen die reeds werden 
uiteengezet in de adviezen 69.253/AV en 69.305/AV is het door de Raad van State gevoerde onderzoek beperkt 
tot de actueel voorliggende wijzigingen aan het ministerieel besluit van 28 oktober 2020.(3)Het 
spreekt, mede gelet op de zeer beperkte adviestermijn, hoe dan ook vanzelf dat het feit dat geen opmerking 
wordt gemaakt over de ene of de andere bepaling van het ontwerp, niet betekent dat deze bepalingen niet 
vatbaar zijn voor kritiek of voor verbetering. Het stilzwijgen van de afdeling Wetgeving over die bepalingen 
kan niet worden aangegrepen om het ontwerpbesluit op de ene of de andere manier uit te leggen.IV. 
RECHTSGROND4. Luidens de aanhef van het ontwerp wordt rechtsgrond gezocht in:- artikel 
4 van de wet van 31 december 1963 `betreffende de civiele bescherming';- de artikelen 11 en 
42 van de wet van 5 augustus 1992 `op het politieambt';- de artikelen 181, 182 en 187 van de 
wet van 15 mei 2007 `betreffende de civiele veiligheid'.Het gaat om dezelfde rechtsgronden 
als die waarnaar verwezen wordt in de aanhef van het ministerieel besluit van 28 oktober 2020 zelf, alsook 
in de verschillende ministeriële besluiten tot wijziging van dat besluit, waaronder het ministerieel 
besluit van 24 april 2021 waarover de afdeling Wetgeving advies 69.253/AV heeft uitgebracht en het ministerieel 
besluit van 7 mei 2021 waarover advies 69.305/AV is uitgebracht.Zoals ook in de adviezen 69.253/AV 
en 69.305/AV werd opgemerkt,(4) valt de vraag in welke mate delegaties door de wetgever aan de minister 
mogelijk zijn, in beginsel buiten het onderzoek van onderhavige adviesaanvraag. Daarover zijn weliswaar 
prejudiciële vragen gesteld aan het Grondwettelijk Hof.(5) Zolang het Hof zich daarover niet heeft uitgesproken 
en desgevallend een ongrondwettigheid heeft vastgesteld, wordt in beginsel uitgegaan van de bepalingen 
die de wetgever tot stand heeft gebracht, al moeten die uiteraard nog worden geïnterpreteerd.5. 
Gevraagd om voor elk onderdeel van het ontwerp de wettelijke grondslag aan te duiden, bezorgden de gemachtigden 
geen overzicht per artikel, maar werd enkel in algemene bewoordingen verwezen naar alle in de aanhef 
vermelde bepalingen:"De genomen maatregelen zijn politiemaatregelen in de zin van de wet van 
5 augustus 1992 op het politieambt, maatregelen in de zin van artikel 4 van de wet van 31 december 1963 
betreffende de civiele bescherming en maatregelen in de zin van de artikelen 181 en 182 van de wet van 
15 mei 2007 betreffende de civiele veiligheid."6. Met betrekking tot de rechtsgrond heeft de 
Raad van State in de adviezen 69.253/AV en 69.305/AV onder meer gewezen op:- het belang van 
het onderscheid tussen de verschillende aangehaalde rechtsgrondbepalingen, met name wat betreft de wettelijke 
grondslag voor de sanctie in geval van overtreding van de betrokken maatregel;(6)- de "controverse 
zowel in de doctrine als in de rechtspraak, wat oorzaak is van enige rechtsonzekerheid" met betrekking 
tot "het bestaan, in die verschillende teksten, van een toereikende rechtsgrond voor het vaststellen, 
bij ministeriële besluiten, van de huidige maatregelen in de strijd tegen de COVID-19 pandemie";(7)- 
het gegeven dat in die context de minister bevoegd voor Binnenlandse Zaken het initiatief heeft genomen 
om een ontwerp van "pandemiewet"(8) tot stand te brengen, dat ertoe strekt een duidelijk en coherent 
juridisch kader te voorzien teneinde in de toekomst beter om te kunnen gaan met "epidemische noodsituaties", 
in de zin zoals gedefinieerd in dat wetsontwerp.(9)In het licht van onder meer die elementen 
heeft de Raad van State in de voormelde adviezen het volgende opgemerkt:"Uit wat voorafgaat 
en uit de bestaande rechtsgronden die de minister bevoegd voor Binnenlandse Zaken uitdrukkelijk de bevoegdheid 
verlenen om ter zake op te treden, lijkt te kunnen worden afgeleid, uiteraard onder voorbehoud van een 
eventuele grondwettigheidstoetsing van de delegatie aan de minister die het Grondwettelijk Hof dienaangaande 
zou moeten uitvoeren[...] en onder voorbehoud van een finaal oordeel door de afdeling Bestuursrechtspraak 
van de Raad van State of door het Hof van Cassatie over de draagwijdte van de rechtsgrond van het ministerieel 
besluit van 28 oktober 2020, dat de tussenkomst van de minister bevoegd voor Binnenlandse zaken in het 
kader van de coronapandemie in beginsel aanvaard mag worden op basis hetzij van de ene of de andere vermelde 
rechtsgrond, hetzij een combinatie van deze verschillende rechtsgronden, onder meer telkens de genomen 
maatregel kan gekwalificeerd worden als een plaats- of verplaatsingsverbod, waarbij het mits naleving 
van een of meerdere voorwaarden of modaliteiten alsnog toegelaten is zich op een bepaalde plaats te bevinden 
of zich naar een bepaalde plaats te begeven."(10)Wat betreft de wettelijke grondslag voor de 
sanctie in geval van overtreding van de betrokken maatregel werd in advies 69.305/AV het volgende uiteengezet:"Er 
moet worden vastgesteld dat artikel 26 van het te wijzigen ministerieel besluit van 28 oktober 2020 als 
volgt luidt:`Inbreuken op de bepalingen van de volgende artikelen worden beteugeld met de straffen 
bepaald door artikel 187 van de wet van 15 mei 2007 betreffende de civiele veiligheid:- artikelen 
5 tot en met 11, met uitzondering van de bepalingen die betrekking hebben op de relatie tussen de werkgever 
en de werknemer;- artikel 13, met uitzondering van de bepalingen die betrekking hebben op de 
relatie tussen de werkgever en de werknemer, en op de verplichtingen van de bevoegde gemeentelijke overheid;- 
artikelen 14, 15, 15bis, 19, 21 en 25.'De in het eerste lid van artikel 187 van de wet van 
15 mei 2007 voorziene sanctie geldt in geval van `[w]eigering of verzuim zich te gedragen naar de maatregelen 
die met toepassing van artikelen 181, § 1, en 182 zijn bevolen'. Aangezien het niet aan de minister 
toekomt om het toepassingsgebied van die bepaling uit te breiden of te beperken, lijkt de minister zelf 
van oordeel te zijn dat de onderdelen van het ministerieel besluit van 28 oktober 2020 die in het geciteerde 
artikel 26 worden opgesomd rechtsgrond vinden in (onder meer) artikel 182 van de wet van 15 mei 2007(11), 
terwijl de onderdelen die buiten die opsomming vallen geen rechtsgrond kunnen vinden in die wetsbepaling.Hieromtrent 
ondervraagd verklaarden de gemachtigden het volgende:`De bepalingen die niet worden gesanctioneerd 
via artikel 26, vinden hun rechtsgrond in artikel 11 van de wet op het politieambt. Deze bepalingen zijn 
bovendien vaak gelinkt aan andere wetgeving waarvan de naleving door andere instanties wordt gecontroleerd 
(zoals wetgeving in verband met welzijn op het werk) of die verwijzen naar andere instanties van de Federale, 
regionale of lokale overheid. Overigens is de naleving van sommige bepalingen die niet werden hernomen 
in artikel 26, zeer moeilijk controleerbaar en dus ook weinig sanctioneerbaar op het terrein.Een 
duiding:- artikel 5 tot en met 11 betreffen de voorwaarden waaronder bepaalde handelszaken 
mogen openen, goederen en diensten kunnen worden geleverd en dergelijke meer. Bij niet naleving van deze 
regels zal een sanctie conform art. 26 volgen;- art. 12 betreft een bepaling ten aanzien van 
de lokale overheid, die niet gesanctioneerd kan worden conform art. 26;- artikel 13, met uitzondering 
van de bepalingen die betrekking hebben op de relatie tussen de werkgever en de werknemer, en op de verplichtingen 
van de bevoegde gemeentelijke overheid;- artikelen 14, 15, 15bis betreffen verplichtingen in 
hoofde van de burger, die gesanctioneerd worden conform art. 26;- artikel 16 betreft een bepaling 
bestemd voor de lokale overheid;- artikel 18 bepaalt de modaliteiten waaronder een evenement 
zoals bepaald in artikel 15 kan worden georganiseerd. Een overtreding van artikel 18 kan op zich niet 
gesanctioneerd worden, indien artikel 18 niet wordt gerespecteerd zal dit leiden tot een overtreding 
van artikel 15'." (12)7. Onder voorbehoud van de zo even aangehaalde elementen en van hetgeen 
hierna wordt opgemerkt, kan worden aangenomen dat de in het ontwerp vervatte wijzigingen van het ministerieel 
besluit van 28 oktober 2020 geacht kunnen worden rechtsgrond te vinden in de wetsbepalingen die worden 
aangehaald in het eerste tot derde lid van de aanhef van het ontwerp. Zij kunnen immers worden beschouwd 
als een regeling waarbij de betrokkenen worden verplicht "zich te verwijderen van plaatsen of streken" 
of waarbij "iedere verplaatsing of elk verkeer van de bevolking" wordt verboden, waarbij in vele gevallen 
aan zo'n plaats- of verplaatsingsverbod verscheidene voorwaarden worden gekoppeld. Er moet dan ook niet 
worden onderzocht of de ontworpen bepalingen rechtsgrond vinden in andere bepalingen.8.1. Het 
ontworpen artikel 6, § 2, eerste lid, 1°,  van het ministerieel besluit van 28 oktober 2020 (artikel 
3 van het ontwerp) legt als voorwaarde voor het professioneel uitoefenen van horeca activiteiten, behoudens 
in geval van dienstverlening aan huis, onder meer op dat aan de personeelsleden "een passende opleiding" 
moet worden verstrekt. Het ontworpen artikel 8, § 1, eerste lid, 1°,  (artikel 5 van het ontwerp) 
en het ontworpen artikel 15, § 4, vijfde lid, 1°,  (artikel 11 van het ontwerp) bevatten een gelijkaardige 
regeling.Dezelfde ontworpen bepalingen voorzien ook in de verplichting om klanten, bezoekers, 
aanwezigen, personeelsleden en derden "tijdig en duidelijk zichtbaar over de geldende preventiemaatregelen 
[te informeren]". Een dergelijke verplichting kan nog worden beschouwd als een voorwaarde met betrekking 
tot een plaats- of verplaatsingsverbod in de zin van artikel 182 van de wet van 15 mei 2007 `betreffende 
de civiele veiligheid'.De verplichting in hoofde van de betrokken inrichtingen, uitbaters en 
organisatoren om hun personeelsleden een passende opleiding te verstrekken, reikt evenwel verder en vertoont 
een onvoldoende verband met de concrete handeling of activiteit die wordt gereglementeerd met het oog 
op de beperking van de verspreiding van het coronavirus en heeft als dusdanig geen rechtstreekse impact 
op de civiele veiligheid. Het gegeven dat de verstrekte opleiding een gunstig effect kan hebben op het 
naleven van de overige voorwaarden, zoals door de gemachtigden is verklaard, doet geen afbreuk aan die 
vaststelling.De ontworpen bepalingen kunnen ook niet worden beschouwd als een sanitaire politiemaatregel, 
zodat ook niet kan worden gesteund op artikel 4 van de wet van 31 december 1963 `betreffende de civiele 
bescherming' en artikel 11 van de wet van 15 augustus 1992 `op het politieambt'. Evenmin gaat het om 
een opvorderingsmaatregel als bedoeld in artikel 181 van de wet van 15 mei 2007.8.2. In zoverre 
de ontworpen bepalingen beschouwd kunnen worden als verplichtingen in hoofde van werkgevers met het oog 
op het welzijn van de werknemers bij de uitvoering van hun werk, zou ervoor rechtsgrond kunnen worden 
gevonden in de artikelen 4, 5 en 6 van de wet van 4 augustus 1996 `betreffende het welzijn van de werknemers 
bij de uitvoering van hun werk', maar aangezien die wetsbepalingen ter zake enkel delegaties aan de Koning 
bevatten, zouden in dat geval de voornoemde bepalingen inzake de opleiding van personeelsleden enkel 
doorgang kunnen vinden indien ze worden opgenomen in een koninklijk besluit.(13)Bovendien rijst 
de vraag of die wetsbepalingen in alle gevallen wel volstaan als rechtsgrond, nu in het ontworpen artikel 
15, §  4, vijfde lid, 1°,  van het ministerieel besluit van 28 oktober 2020 (artikel 11 van het 
ontwerp) gewag wordt gemaakt van de term "personeelsleden" in een context waar niet noodzakelijk een 
arbeidsrechtelijke verhouding voorligt, zoals bij religieuze ceremonies en bij sportieve activiteiten. 
Indien voor dergelijke situaties geen pertinente rechtsgrondbepalingen voorhanden zijn - hetgeen de Raad 
van State binnen de beperkte tijd waarover hij beschikt niet zelf kan nagaan - kunnen die bepalingen 
geen doorgang vinden in zoverre ze op die situaties betrekking hebben.9. Artikel 15, 2°,  4° 
 en 5°,  van het voorliggende ontwerp strekt tot wijziging van de verplichtingen in verband met het Passenger 
Locator Form (PLF) die in artikel 21 van het ministerieel besluit van 28 oktober 2020 worden vermeld.Dat 
artikel 21 voert een verwerking van persoonsgegevens in waarbij het legaliteitsbeginsel dat uit artikel 
22 van de Grondwet voortvloeit, in acht moet worden genomen. Over de draagwijdte van dat beginsel heeft 
de algemene vergadering van de afdeling Wetgeving onlangs in advies 68.936/AV van 7 april 2021 het volgende 
opgemerkt:"Krachtens artikel 22 van de Grondwet geldt voor elke verwerking van persoonsgegevens 
en, meer in het algemeen, voor elke schending van het recht op het privéleven, dat het formeel legaliteitsbeginsel(14) 
dient te worden nageleefd.Doordat artikel 22 van de Grondwet aan de bevoegde wetgever de bevoegdheid 
voorbehoudt om vast te stellen in welke gevallen en onder welke voorwaarden afbreuk kan worden gedaan 
aan het recht op eerbiediging van het privéleven, waarborgt het aan elke burger dat geen enkele inmenging 
in dat recht kan plaatsvinden dan krachtens regels die zijn aangenomen door een democratisch verkozen 
beraadslagende vergadering. Een delegatie aan een andere macht is evenwel niet in strijd met het wettelijkheidsbeginsel 
voor zover de machtiging voldoende nauwkeurig is omschreven en betrekking heeft op de tenuitvoerlegging 
van maatregelen waarvan de `essentiële elementen' voorafgaandelijk door de wetgever vastgesteld zijn.(15) 
Bijgevolg moeten de `essentiële elementen' van de verwerking van persoonsgegevens in de wet 
zelf worden vastgelegd. In dat verband is de afdeling Wetgeving van oordeel dat ongeacht de aard van 
de betrokken aangelegenheid, de volgende elementen in beginsel `essentiële elementen'" uitmaken: 1° ) 
de categorie van verwerkte gegevens; 2° ) de categorie van betrokken personen; 3° ) de met de verwerking 
nagestreefde doelstelling; 4° ) de categorie van personen die toegang hebben tot de verwerkte gegevens; 
en 5° ) de maximumtermijn voor het bewaren van de gegevens."(16)In advies 68.978/VR van 16 
maart 2021 had de afdeling Wetgeving er al op gewezen dat wat de gegevensverwerking in het kader van 
het Passenger Locator Form betrof het aldus omschreven legaliteitsbeginsel niet helemaal in acht was 
genomen. In dat advies staat het volgende te lezen:"Die leemte zou dus moeten worden aangevuld 
door, naargelang van de keuze van de federale overheid, ofwel in de wet ofwel in het samenwerkingsakkoord 
waaraan instemming wordt verleend, duidelijk alle categorieën van gegevens te preciseren die met het 
PLF worden verzameld en die in de PLF-gegevensdatabank worden verwerkt".(17)Artikel 7, vijfde 
lid, van het samenwerkingsakkoord van 24 maart 2021 tussen de Federale Staat, de Vlaamse Gemeenschap, 
het Waals Gewest, de Duitstalige Gemeenschap en de Gemeenschappelijke Gemeenschapscommissie `betreffende 
de gegevensoverdracht van noodzakelijke gegevens naar de gefedereerde entiteiten, de lokale overheden 
of politiediensten met als doel het handhaven van de verplichte quarantaine of testing van de reizigers 
komende van buitenlandse zones bij wie een quarantaine of testing verplicht is bij aankomst in België' 
luidt als volgt:"De gegevensbank PLF in zijn geheel vindt zijn wettelijke grondslag in het 
artikel 23 van de International Health Regulations (IHR) van de WGO".Artikel 23 van de Internationale 
Gezondheidsregeling van de Wereldgezondheidsorganisatie luidt als volgt:"Art. 23.1. Met inachtneming 
van toepasselijke internationale overeenkomsten en relevante artikelen van deze Regeling kan een Staat 
die Partij is ten behoeve van de volksgezondheid bij aankomst of vertrek het volgende verlangen:a) 
ten aanzien van reizigers:i) informatie betreffende de bestemming van de reiziger zodat met 
hem of haar contact kan worden opgenomen;ii) informatie betreffende de reisroute van de reiziger 
teneinde vast te stellen of deze in of in de nabijheid van een getroffen gebied heeft gereisd of mogelijk 
andere contacten met een infectie- of besmettingsbron heeft gehad voorafgaande aan de aankomst, alsmede 
controle van de gezondheidsdocumenten van de reiziger indien deze ingevolge deze Regeling vereist zijn; 
en/ofiii) een niet-invasief medisch onderzoek dat het minst belastende onderzoek is waarmee 
de volksgezondheidsdoelstelling zou worden verwezenlijkt;b) inspectie van bagage, vracht, containers, 
vervoermiddelen, goederen, postpakketten en stoffelijke resten.2. Op basis van bewijs voor 
het bestaan van een volksgezondheidsrisico dat is vergaard door middel van de in het eerste lid van dit 
artikel voorziene maatregelen, of via andere middelen, kunnen Staten die Partij zijn aanvullende gezondheidsmaatregelen 
toepassen, in overeenstemming met deze Regeling, in het bijzonder, met betrekking tot een verdachte of 
getroffen reiziger, van geval tot geval bezien, het minst belastende en invasieve medisch onderzoek waarmee 
de volksgezondheidsdoelstelling van het voorkomen van de internationale verspreiding van ziekte zou worden 
verwezenlijkt.3. Reizigers worden niet onderworpen aan een medisch onderzoek, vaccinatie, profylaxe 
of gezondheid[s]maatregel ingevolge deze Regeling zonder hun voorafgaande uitdrukkelijke geïnformeerde 
toestemming of die van hun ouders of voogden, behalve als voorzien in artikel 31, tweede lid, en in overeenstemming 
met de wetgeving en internationale verplichtingen van de Staat die Partij is.4. Reizigers die 
uit hoofde van deze Regeling dienen te worden ingeënt of een profylaxe dienen te ontvangen, dan wel hun 
ouders of voogden, worden in kennis gesteld van de risico's die met vaccinatie of niet-vaccinatie en 
met het al dan niet gebruiken van de profylaxe samenhangen in overeenstemming met de wetgeving en internationale 
verplichtingen van de Staat die Partij is. Staten die Partij zijn, stellen artsen van deze vereisten 
op de hoogte in overeenstemming met de wetgeving van de Staat die Partij is.5. Medische onderzoeken, 
medische procedures, vaccinatie of andere profylaxe die het risico van verspreiding van ziekte met zich 
meebrengen worden uitsluitend uitgevoerd op of toegediend aan een reiziger in overeenstemming met vastgestelde 
nationale of internationale veiligheidsrichtlijnen en -normen teneinde een dergelijk risico tot een minimum 
te beperken".Weliswaar maakt die internationaalrechtelijke bepaling het inderdaad mogelijk 
dat Staten een regeling vaststellen zoals die betreffende het PLF, maar ze kan, zolang er niet bij wet 
instemming aan is verleend, uiteraard niet worden beschouwd als een internrechtelijke regel die rechtsgrond 
biedt voor een ministerieel besluit.(18)De afdeling Wetgeving kan dus alleen maar de conclusie 
uit haar eerdere adviezen herhalen,(19) namelijk dat er momenteel geen wetskrachtige regel bestaat die 
bepaalt welke gegevens via het PLF moeten worden meegedeeld en in het kader van de PLF-gegevensbank worden 
verwerkt, dit in tegenstelling tot wat het legaliteitsbeginsel, voortvloeiend uit artikel 22 van de Grondwet, 
voorschrijft. Uit het voorgaande volgt dus dat de verwerkingen van persoonsgegevens, die het voorliggende 
ontwerp beoogt te wijzigen, geen rechtsgrond hebben.Tenzij alsnog in een rechtsgrond wordt 
voorzien, moeten die maatregelen (en hun wijziging) bijgevolg worden weggelaten.V. BEVOEGDHEID10. 
De afdeling Wetgeving heeft onlangs het volgende opgemerkt in het voornoemde advies 68.936/AV:"De 
bevoegdheid tot bestrijding van een epidemische noodsituatie is geen bevoegdheid die als zodanig exclusief 
aan één overheid - de federale, de gemeenschaps- of de gewestelijke - is toegewezen. Zoals de Raad van 
State, afdeling Wetgeving reeds eerder(20) en ook nog tijdens de huidige COVID-19-pandemie in herinnering 
heeft gebracht(21), is `elke overheid verantwoordelijk voor de bestrijding van een volksgezondheidscrisis 
binnen de grenzen van haar eigen materiële bevoegdheden.'(22)(...)In de strijd tegen 
een epidemische noodsituatie kan de federale overheid maatregelen nemen in het kader van haar bevoegdheden 
inzake:- het gezondheidsbeleid;- de handhaving van de openbare orde, meer bepaald 
de handhaving van de gezondheid in het openbaar (sanitaire politie);- de civiele bescherming 
en civiele veiligheid;- de controle van de buitengrenzen;- sanitaire maatregelen 
in het kader van andere federale bevoegdheden".(23)In casu vallen de meeste versoepelingsmaatregelen 
van het voorliggende ontwerp binnen de werkingssfeer van de federale bevoegdheden inzake gezondheidspolitie, 
civiele bescherming en/of civiele veiligheid.In dat verband heeft de algemene vergadering van 
de afdeling Wetgeving in hetzelfde advies 68.936/AV het volgende gesteld:"32. Op grond van 
haar ruime bevoegdheid inzake sanitaire politie, civiele bescherming en de civiele veiligheid heeft de 
federale overheid in het verleden maatregelen uitgevaardigd die een ingrijpende weerslag hebben op beleidsdomeinen 
die tot de bevoegdheid van de gemeenschappen en/of de gewesten behoren. Zo heeft de federale overheid, 
in het verleden, in de strijd tegen een epidemische noodsituatie maatregelen genomen zoals het sluiten 
van onderwijsinstellingen, het verbieden van culturele evenementen of het slechts openhouden van de scholen 
of het slechts toestaan van de culturele evenementen onder bepaalde sanitaire voorwaarden (aantal deelnemers, 
mondmaskerplicht en sociale afstandsvereiste, enz.). Alhoewel deze maatregelen een duidelijk sanitaire 
dimensie hebben, kunnen ze, omwille van hun ingrijpende impact op beleidsdomeinen van andere overheden, 
slechts door de federale overheid worden genomen wanneer het belangrijkste aspect ervan, gelet op hun 
inzet, kan geacht worden betrekking te hebben op de sanitaire politie, de civiele bescherming en/of civiele 
veiligheid, waarvoor de federale overheid is bevoegd. Het komt de Raad van State voor dat dit laatste 
slechts het geval zal zijn, wanneer aan drie voorwaarden is voldaan.33. In de eerste plaats 
moet de federale overheid bij de uitoefening van haar bevoegdheden steeds het evenredigheidsbeginsel 
eerbiedigen. Dit algemeen beginsel, dat samenhangt met de in artikel 143, § 1, van de Grondwet 
voorgeschreven federale loyauteit(24), is in deze aangelegenheid des te meer van belang daar de federale 
bevoegdheden inzake de handhaving van de openbare orde (sanitaire politie), de civiele bescherming en 
de civiele veiligheid zo ruim zijn dat ze, uit hun aard, een ingrijpende weerslag kunnen hebben op domeinen 
die tot de bevoegdheid van andere overheden behoren. Een verantwoorde uitoefening van deze bevoegdheden, 
in overeenstemming met het evenredigheidsbeginsel, veronderstelt dat aan de beslissing van de federale 
overheid een zorgvuldige, op wetenschappelijke inzichten gebaseerde, afweging voorafgaat tussen enerzijds 
de redelijkerwijze te verwachten resultaten van de overwogen maatregel in de strijd tegen een epidemische 
noodsituatie en anderzijds de weerslag ervan op de beleidsdomeinen die aan de gemeenschappen en de gewesten 
toebehoren. Het komt de Raad van State voor dat de draagwijdte die het evenredigheidsbeginsel heeft in 
het leerstuk over de beperkingsvoorwaarden van grondrechten, mutatis mutandis, ook hier geldt. Het beginsel 
impliceert dat `de overheid in het licht van de aard van de feiten waarop zij steunt, van de ernst van 
die feiten en van de omstandigheden van de zaak dient aan te tonen dat de maatregel die zij overweegt 
te nemen een noodzakelijke, passende en evenredige maatregel is: wat dat betreft, komt het er heel in 
het bijzonder op aan zich ervan te vergewissen dat er een voldoende rechtstreeks en nauw verband is tussen 
enerzijds de toedracht en de omstandigheden van de zaak en anderzijds de verstoring van de openbare orde 
die men met de voorgenomen politiemaatregel wil voorkomen opdat de maatregel kan worden verantwoord.(25),(26) 
' 34. Een tweede voorwaarde is dat de federale overheid, die zich voorneemt een maatregel te 
nemen die een rechtstreekse weerslag heeft op domeinen die tot de materiële bevoegdheid van de deelstaten 
behoren, vooraf overleg dient te plegen met die andere overheden(27) . Hoewel een dergelijk overleg niet 
mag leiden tot een afstand of overdracht van bevoegdheid, is het onontbeerlijk om de gevolgen van de 
genomen maatregelen voor de beleidsdomeinen die tot de bevoegdheidssfeer van de gemeenschappen en de 
gewesten behoren correct te kunnen inschatten en zich zo een juist beeld te vormen van het al dan niet 
evenredig karakter van de genomen maatregelen. Een dergelijk overleg is een voorwaarde die moet vervuld 
zijn om met het evenredigheidsbeginsel in overeenstemming te kunnen zijn.Deze verplichting 
om overleg te plegen sluit overigens niet uit dat de federale overheid, gelet op de verwevenheid van 
de bevoegdheden, het overleg voert in het overlegcomité, opgericht bij de artikelen 31 en 31/1 van de 
gewone wet van 9 augustus 1980 `tot hervorming der instellingen' en over de te nemen maatregelen een 
consensus nastreeft.Het kan evenwel gebeuren dat, in spoedeisende situaties,(28) dit overleg 
niet kan plaatsvinden, omdat anders de doeltreffendheid van de te nemen maatregelen aangetast zou worden. 
Wanneer dat het geval is, moet de federale overheid kunnen verantwoorden waarom het niet mogelijk is 
dat overleg te plegen en moet ze, vervolgens, dat overleg aanvatten zodra de omstandigheden dat toelaten.35. 
De federale overheid moet er ten slotte, als derde voorwaarde, ook over waken dat zij zich strikt beperkt 
tot hetgeen kan worden ingepast in haar bevoegdheden inzake sanitaire politie, civiele bescherming of 
civiele veiligheid en daarbij niet overgaat tot het louter uitoefenen van de materiële bevoegdheden van 
een andere overheid. Het komt de federale overheid niet toe om, in het kader van de bestrijding van een 
epidemische noodsituatie op grond van de bevoegdheden inzake bestuurlijke politie, civiele bescherming 
en/of civiele veiligheid, maatregelen te nemen zonder sanitaire dimensie. Zo kan de federale overheid 
bv. een mondmaskerplicht en een sociale afstandsvereiste opleggen in scholen en musea, voor zover dat 
een evenredige en noodzakelijke maatregel is (randnummer 33), en - in uiterste omstandigheden - zelfs 
beslissen deze te sluiten(29) . Ze kan daarbij evenwel niet aan de gemeenschappen alternatieve regelingen 
voor het onderwijs en voor cultuurbeleving opleggen, zoals bv. de verplichting om afstandsonderwijs aan 
te bieden of om in een online-museum-aanbod te voorzien, of - omgekeerd - deze uitsluiten. Dergelijke 
maatregelen kunnen immers niet als sanitaire maatregelen worden beschouwd".(30)In casu geven 
de drie voornoemde vereisten aanleiding tot de volgende opmerkingen:- wat het vereiste inzake 
materiële evenredigheid betreft, blijkt uit de aanhef van het voorliggende ontwerp dat aan het ontwerp 
een analyse van de recente wetenschappelijke gegevens is voorafgegaan;(31)- aan het vereiste 
inzake overleg is voldaan, aangezien uit het dossier dat aan de Raad van State is bezorgd, blijkt dat 
op 11 mei 2021 een overleg is georganiseerd binnen het Overlegcomité;- ten slotte passen de 
versoepelingsmaatregelen waarin het voorliggende ontwerp voorziet, in het kader van wat als sanitaire 
maatregelen kunnen worden beschouwd.Wat betreft meer bepaald de beperking van het geluidsniveau 
waarin artikel 3 van het ontwerp (ontworpen artikel 6, § 2, 14° ) voorziet, wordt verwezen naar 
het voornoemde advies 69.305/AV.(32)De andere maatregelen die het ontwerp wil wijzigen, liggen 
voorts binnen de werkingssfeer van andere materiële bevoegdheden die toekomen aan de federale overheid, 
zoals die inzake de controle van de buitengrenzen.(33)VI. VORMVEREISTEN11. Aangezien 
bij de wetsbepalingen die rechtsgrond bieden voor het voorliggende ontwerp de minister bevoegd voor Binnenlandse 
Zaken niet gemachtigd wordt om af te wijken van de verplichte voorafgaande vormvereisten, moeten die 
vormvereisten in ieder geval in acht genomen worden.In het bijzonder kunnen met betrekking 
tot de vormvereisten de volgende opmerkingen worden gemaakt.12. Onder voorbehoud van wat is 
uiteengezet in opmerking 9, brengt artikel 15, 2°,  4°  en 5°,  van het ontwerp in artikel 21 van het 
ministerieel besluit van 28 oktober 2020, meer bepaald in de regeling met betrekking tot het Passenger 
Locator Form, verscheidene wijzigingen aan die betrekking hebben op de verwerking van persoonsgegevens.Artikel 
36, lid 4, van verordening (EU) 2016/679 van het Europees Parlement en de Raad van 27 april 2016 `betreffende 
de bescherming van natuurlijke personen in verband met de verwerking van persoonsgegevens en betreffende 
het vrije verkeer van die gegevens en tot intrekking van Richtlijn 95/46/EG (algemene verordening gegevensbescherming)', 
gelezen in samenhang met artikel 57, lid 1, c), overweging 96 van die verordening en artikel 2, tweede 
lid, van de wet van 30 juli 2018 `betreffende de bescherming van natuurlijke personen met betrekking 
tot de verwerking van persoonsgegevens', voorziet in een verplichting om de toezichthoudende autoriteit, 
in dit geval de Gegevensbeschermingsautoriteit bedoeld in de wet van 3 december 2017 `tot oprichting 
van de Gegevensbeschermingsautoriteit', te raadplegen bij het opstellen van een voorstel voor een door 
een nationaal parlement vast te stellen wetgevingsmaatregel, of een daarop gebaseerde regelgevingsmaatregel 
in verband met verwerking.Het advies van de Gegevensbeschermingsautoriteit moet bijgevolg nog 
worden ingewonnen vooraleer het ontwerp doorgang kan vinden.13. Het ontworpen artikel 6, § 
2, eerste lid, 11°,  van het ministerieel besluit van 28 oktober 2020 (artikel 3 van het ontwerp) bevat 
de voorwaarde dat de personeelsleden "een CE gemarkeerd chirurgisch mondmasker" dragen. De ontworpen 
artikelen 6, § 2, derde lid, (artikel 3 van het ontwerp) en 8, § 1, derde lid, (artikel 
5 van het ontwerp) verplichten "het gebruik van een CE gemarkeerde luchtkwaliteitsmeter (CO2)".De 
gemachtigden verklaarden dat zowel de voorwaarde inzake de CE markering van de mondmaskers als het feit 
dat het om chirurgische mondmaskers moet gaan, zal worden geschrapt.De vereisten inzake de 
CE markering van de luchtkwaliteitsmeters lijken te moeten worden beschouwd als een technisch voorschrift 
in de zin van artikel 1, lid 1, f), van richtlijn (EU) 2015/1535 van het Europees Parlement en de Raad 
van 9 september 2015 `betreffende een informatieprocedure op het gebied van technische voorschriften 
en regels betreffende de diensten van de informatiemaatschappij'. Het opleggen van het gebruik van CE 
gemarkeerde toestellen houdt immers het verbod in van het gebruik van andere, regelmatig in de handel 
gebrachte producten die niet van die markering zijn voorzien.De wachtperiode van (minstens) 
drie maanden vooraleer het ontworpen besluit kan worden genomen, waarin artikel 6, lid 1, van de richtlijn 
voorziet, geldt evenwel niet, overeenkomstig lid 7 van dat artikel, als een lidstaat om dringende redenen 
wegens een ernstige en onvoorziene situatie die verband houdt met de bescherming van (onder meer) de 
gezondheid van mensen, op zeer korte termijn technische voorschriften moet uitwerken en deze onmiddellijk 
daarop moet vaststellen en invoeren, zonder dat raadpleging mogelijk is. In dat geval is de mededeling 
aan de Commissie nog steeds vereist; in de mededeling moet de reden voor de urgentie worden vermeld. 
De Commissie spreekt zich dan zo spoedig mogelijk uit over de mededeling. Bij de aanmelding bij de Europese 
Commissie moet bijgevolg de urgentie van de goedkeuring ervan worden uiteengezet ter verantwoording van 
het niet in acht nemen van de voorgeschreven wachttermijn.14. Indien de aan de Raad van State 
voorgelegde tekst ten gevolge van het vervullen van de voornoemde vormvereisten nog wijzigingen zou ondergaan,(34) 
moeten de gewijzigde of toegevoegde bepalingen, ter inachtneming van het voorschrift van artikel 3, § 
1, eerste lid, van de gecoördineerde wetten `op de Raad van State', aan de afdeling Wetgeving worden 
voorgelegd.VII. ALGEMENE OPMERKINGENA. Inperking van grondrechten - evenredigheid 
en gelijkheid15. De algemene vergadering van de afdeling Wetgeving heeft in het voornoemde 
advies 69.253/AV herinnerd aan het volgende:"De afdeling Bestuursrechtspraak van de Raad van 
State heeft in haar arrest nr. 249.904 van 24 februari 2021, nv Derby, het volgende geoordeeld:`Les 
parties requérantes ne contestent pas que l'arrêté ministériel attaqué poursuit un objectif de santé 
publique et qu'il s'agit là d'un objectif légitime. Ainsi que le relève le préambule de l'arrêté attaqué, 
la pression sur les hôpitaux et sur la continuité des soins non COVID-19 demeure élevée, le risque pour 
la santé publique persiste et des compromis doivent être faits. La prolongation de la mesure de fermeture 
des bureaux de paris s'inscrit donc dans un ensemble de mesures qui emportent des restrictions à la liberté 
de mouvement du public et aux entreprises. Ces mesures sont prises afin de protéger la santé de la population 
dans des circonstances dangereuses. Elles ont toutes pour objectif de ralentir et de rendre gérable la 
résurgence et la propagation exponentielle du coronavirus, compte tenu également de l'apparition et de 
la circulation de variants. De la sorte, l'arrêté ministériel attaqué consacre un nouveau point d'équilibre 
déterminé par la partie adverse, en tenant compte de l'évolution de la situation sanitaire et notamment 
de l'évolution du nombre d'infections, des hospitalisations, du taux de positivité et du taux de reproduction, 
afin de continuer à limiter la propagation du virus. S'il prévoit ainsi quelques assouplissements progressifs, 
notamment pour les professions de contact non médicales ou les activités extérieures, il impose et maintient 
encore de nombreuses autres restrictions afin d'atteindre cet équilibre. En ce sens, toutes les mesures 
prévues par l'arrêté ministériel du 28 octobre 2020, tel que modifié notamment par l'arrêté ministériel 
attaqué, forment un tout indivisible et indissociable.L'arrêté ministériel attaqué participe 
clairement à la stratégie de la partie adverse fondée sur un équilibre permanent à trouver entre, d'une 
part la prévention de nouvelles contaminations, la protection du fonctionnement des hôpitaux et du secteur 
de la santé, et d'autre part, la sauvegarde de l'économie belge et le bien-être général de la population. 
La partie adverse a opté, depuis plusieurs mois, pour une réouverture progressive de certains secteurs 
au regard des exigences sanitaires et économiques. Le Ministre de l'Intérieur dispose d'un large pouvoir 
d'appréciation discrétionnaire pour rechercher un équilibre entre des intérêts distincts et souvent conflictuels, 
afin de parvenir à une décision qui sert l'intérêt général et il n'appartient pas au Conseil d'Etat de 
substituer son appréciation à celle du Ministre sur la stratégie à suivre dans le cadre la gestion d'une 
pandémie.(...)S'agissant du principe de proportionnalité, il convient de rappeler 
que l'arrêté ministériel attaqué consacre un nouveau point d'équilibre tenant compte de l'évolution de 
la situation sanitaire et notamment de l'évolution du nombre d'infections, des hospitalisations, du taux 
de positivité et du taux de reproduction afin de continuer à limiter la propagation du virus et que si 
l'arrêté attaqué prévoit quelques assouplissements progressifs notamment pour les professions de contact 
non médicales ou les activités extérieures, il impose et maintient encore de nombreuses autres restrictions 
afin d'atteindre cet équilibre. Toutes les mesures prévues par l'arrêté ministériel du 28 octobre 2020, 
tel que modifié notamment par l'arrêté ministériel attaqué, forment donc un tout indivisible et indissociable 
et c'est au regard de cet ensemble qu'il convient d'apprécier la proportionnalité des mesures.Les 
parties requérantes ne contestent pas que l'arrêté ministériel attaqué poursuit un objectif de santé 
publique et qu'il s'agit là d'un objectif légitime. S'il est exact que la santé publique doit s'entendre 
aussi bien de la santé physique que de la santé mentale, il ressort du préambule de l'arrêté attaqué 
que la partie adverse a bien eu égard, dans le cadre de son appréciation de la proportionnalité de l'ensemble 
de ces mesures, à la problématique de la santé mentale puisqu'elle décide de procéder progressivement 
à la réouverture des professions de contact non médicales dont les prestations de service pourront précisément 
contribuer au bien-être mental des citoyens. Contrairement à ce que soutiennent les parties requérantes, 
la partie adverse n'a, dès lors, pas, lors de son appréciation, négligé la santé mentale des citoyens'.Bij 
het voorliggende ontwerp worden een aantal maatregelen die opgelegd waren bij het ministerieel besluit 
van 28 oktober 2020 versoepeld, maar worden ook verschillende beperkingen gehandhaafd. Op die wijze wordt 
met het voorliggende ontwerp ernaar gestreefd een nieuw evenwicht te vinden tussen enerzijds het voorkomen 
van nieuwe besmettingen en het beschermen van de werking van de ziekenhuizen en van de gezondheidssector, 
en anderzijds het vrijwaren van de Belgische economie en het algemeen welzijn van de bevolking.De 
adviesaanvrager zal in het licht van het grondwettelijk gewaarborgde gelijkheidsbeginsel in staat moeten 
zijn om aan te tonen dat de onderscheiden behandelde categorieën van personen, met name in artikel 2 
van het ontwerp, in een redelijk verband staan met de nagestreefde doelstellingen via objectieve en pertinente 
middelen."16. Dezelfde algemene opmerking(35) kan, mutatis mutandis, herhaald worden met betrekking 
tot het voorliggende ontwerp. De steller van het ontwerp zal dus vanuit het oogpunt van de bij de artikelen 
10 en 11 van de Grondwet gewaarborgde beginselen van gelijkheid en non discriminatie niet alleen de verschillen 
in behandeling moeten kunnen verantwoorden die het ontwerp instelt tussen vergelijkbare situaties, maar 
eveneens, en in voorkomend geval, verantwoorden dat het ontwerp situaties die nochtans niet vergelijkbaar 
zijn, op identieke wijze behandelt.(36) 17.1. Zo kunnen, zonder dat hierbij volledigheid wordt 
betracht, verscheidene verschillen in behandeling worden belicht die de steller van het ontwerp moet 
kunnen verantwoorden.17.2. Vooreerst volgt uit het ontworpen artikel 6, § 2, (artikel 
3 van het ontwerp) dat de bedrijven die behoren tot de horecasector, recepties of banketten mogen organiseren 
voor maximaal 50 klanten - of meer als het gaat om recepties of banketten die georganiseerd worden op 
een open terras (ontworpen artikel 6, § 2, vierde lid) - met dien verstande evenwel dat aan de 
in het ontworpen artikel 6, § 2, eerste lid, vermelde voorwaarden wordt voldaan. Die voorwaarden 
worden echter niet opgelegd, maar louter aanbevolen, als het gaat om dienstverlening aan huis.Zoals 
in de aanhef gestipuleerd wordt, kunnen "bijvoorbeeld ook recepties en banketten opnieuw (...) plaatsvinden", 
moeten "indien professionele horeca-activiteiten worden uitgeoefend, specifieke regels (...) worden nageleefd, 
behalve bij dienstverlening aan huis" en wordt "de naleving van die specifieke regels in de andere gevallen 
uiterst sterk (...) aanbevolen".Wanneer het banket of de receptie aan huis plaatsvindt - al 
dan niet met de medewerking van een horecabedrijf -, zijn de enige toepasselijke voorwaarden die welke 
geformuleerd worden in het ontworpen artikel 15, § 7, (artikel 11 van het ontwerp): het banket 
of de receptie mag maximaal 50 aanwezigen tellen, moet buiten plaatsvinden en moet om uiterlijk 23.30 
uur eindigen.Aldus opgevat, doet het voorliggende ontwerp een verschil in behandeling ontstaan 
naar gelang de dienstverlening (banket of receptie) die wordt geleverd door een bedrijf van de horecasector 
al dan niet aan huis plaatsvindt.Op het verzoek een pertinente verantwoording te geven voor 
het aldus ontstane verschil in behandeling hebben de gemachtigden het volgende geantwoord:"Bij 
het uitwerken van de maatregelen hebben we getracht een helder en consistent geheel van maatregelen uit 
te werken, rekening houdend met de epidemiologische situatie, zonder de haalbaarheid en opvolging hiervan 
uit het oog te verliezen."Uit het antwoord van de gemachtigden kan evenwel niet worden opgemaakt 
om welke redenen de in acht te nemen regels, in hun geheel, alleen verplicht zijn in het kader van professionele 
horeca-activiteiten die elders dan aan huis plaatsvinden, aangezien de geleverde diensten (namelijk de 
organisatie van banketten en recepties) a priori in beide gevallen vergelijkbaar zijn.De steller 
van het ontwerp moet op meer overtuigende wijze kunnen aantonen dat, voor elk van de toepasselijke voorwaarden, 
dat verschil in behandeling redelijk verantwoord is.17.3. Bij het ontworpen artikel 8, § 
1, derde lid, (artikel 5 van het ontwerp) worden de fitnesscentra verplicht een specifieke luchtkwaliteitsmeter 
te installeren en te gebruiken.Die verplichting geldt eveneens voor de horecasector, overeenkomstig 
het ontworpen artikel 6, § 2, derde lid, (artikel 3 van het ontwerp).Ze geldt evenwel 
niet voor de andere inrichtingen voor "indoorsport", noch voor inrichtingen die behoren tot de cultuur-, 
feest-, recreatie- en evenementensector.Op de vraag een relevante verantwoording te geven voor 
het aldus ontstane verschil in behandeling hebben de gemachtigden het volgende geantwoord:"Voor 
wat betreft de fitness geldt dat dit een activiteit betreft waarbij heel veel aërosolen zich verspreiden 
gezien de aard van de activiteit (die zonder mondmasker doorgang vindt). In de horeca geldt dat de aanwezigen 
veel praten, eten en drinken (zonder mondmasker) waardoor zich eveneens veel aërosolen zich kunnen verspreiden, 
zeker gezien daarbij ook alcohol kan worden geconsumeerd.Voor wat betreft bv. de inrichtingen 
van de cultuursector geldt dat het mondmasker moet gebruikt worden (behalve bij eten of drinken), waardoor 
de problematiek van de verspreiding van de aërosolen zich daar veel minder stelt."De gemachtigden 
geven in hun antwoord echter niet aan om welke redenen de beoogde maatregelen alleen van toepassing zijn 
op de fitnesscentra en niet op andere zalen voor "indoorsport" die geacht zouden kunnen worden zich minstens 
in een vergelijkbare situatie te bevinden. De gemachtigden preciseren evenmin, behoudens het antwoord 
in verband met de culturele sector, om welke redenen de beoogde maatregelen enkel van toepassing zijn 
op de horecasector en niet op andere feest-, recreatie- en evenementensectoren die geacht zouden kunnen 
worden zich minstens in een vergelijkbare situatie te bevinden.De steller van het ontwerp moet 
op meer overtuigende wijze kunnen aantonen dat dat verschil in behandeling redelijk verantwoord is.17.4.1. 
Het ontworpen artikel 15, § 3, (artikel 11 van het ontwerp) bepaalt:" § 3. De 
professionele sportieve wedstrijden en de professionele sporttrainingen kunnen plaatsvinden zonder beperking 
van het aantal deelnemers.Een maximum van 50 personen binnen of 100 personen buiten mag deelnemen 
aan niet-professionele sportieve wedstrijden en niet-professionele sporttrainingen.In afwijking 
van het tweede lid, zijn de niet-professionele sportieve wedstrijden van gevechtsporten verboden."17.4.2. 
Daaruit volgt vooreerst dat er geen beperking geldt van het aantal deelnemers aan professionele sportwedstrijden 
en -trainingen, terwijl dat aantal beperkt is voor niet-professionele sportwedstrijden en -trainingen.Op 
het verzoek een relevante verantwoording te geven voor het aldus ontstane verschil in behandeling hebben 
de gemachtigden het volgende geantwoord:"Er worden graduele versoepelingen ingevoerd waarbij 
het opportuun is om in eerste instantie meer toe te laten voor professionele sporters."Op basis 
van het antwoord van de gemachtigden is het, in het licht van de gezondheidsdoelstelling, evenwel niet 
duidelijk welke motieven het bewerkstelligde verschil in behandeling verantwoorden.De steller 
van het ontwerp moet bijgevolg kunnen aantonen dat dat verschil in behandeling redelijk verantwoord is.17.4.3. 
Vervolgens blijkt dat de niet-professionele wedstrijden voor gevechtsporten, in tegenstelling tot die 
voor andere sportdisciplines, verboden zijn.Op het verzoek een relevante verantwoording te 
geven voor het aldus ontstane verschil in behandeling hebben de gemachtigden het volgende geantwoord:"Gevechtssporten 
zijn bij uitstek sporten waarbij er zeer intens fysiek contact is, hetgeen nog steeds een hoge mate van 
besmettingsgevaar inhoudt. Naarmate een hogere graad van vaccinatie bereikt zal worden, zal de uitzondering 
verdwijnen. Er is een onderscheid met de professionele beoefening van gevechtssporten, omdat professionele 
sporters aan een zeer uitgebreid en intensief testschema onderworpen worden, zowel voor als na de wedstrijden. 
Niet-professionele sporten kennen dergelijk schema niet. Daarnaast worden niet-professionele trainingen 
voor gevechtssporten inderdaad toegelaten, omdat een training zich binnen dezelfde sportvereniging afspeelt 
en dus binnen dezelfde groep van sporters. Dit in tegenstelling met wedstrijden, waar sporters die tot 
verschillende clubs behoren, zich met elkaar vermengen, hetgeen een duidelijk groter risico op (ongecontroleerde) 
verspreiding van besmetting inhoudt, gezien de clubs die met elkaar in competitie treden vaak ook nog 
geografisch niet tot eenzelfde regio behoren."De gemachtigden geven in hun antwoord evenwel 
niet aan om welke redenen het beoogde verbod alleen van toepassing is op de gevechtsporten en niet op 
andere sportdisciplines waarbij er eveneens intens fysiek contact is (rugby of American football bijvoorbeeld) 
en die geacht zouden kunnen worden zich minstens in een vergelijkbare situatie te bevinden.De 
steller van het ontwerp moet bijgevolg kunnen aantonen dat dat verschil in behandeling redelijk verantwoord 
is.17.5. Het ontworpen artikel 15, § 4, vijfde lid, 8°  en 9°  (artikel 11 van het ontwerp) 
strekt ertoe "fysieke aanrakingen tussen personen" (behalve tussen de leden van eenzelfde huishouden), 
alsook "fysieke aanrakingen van voorwerpen door verschillende personen" te verbieden tijdens de activiteiten 
vermeld in paragraaf 4.Een dergelijk verbod wordt evenwel niet opgelegd voor de overige activiteiten 
die vermeld worden in artikel 15 of in andere artikelen van voorliggend ontwerp.Op het verzoek 
een afdoende verantwoording te geven voor het verschil in behandeling dat aldus ontstaat, hebben de gemachtigden 
het volgende geantwoord:"Het verbod van het aanraken van voorwerpen kan worden verantwoord 
vanuit epidemiologisch standpunt, waarbij het niet aangewezen is dat een voorwerp (bv. een kruis) door 
alle deelnemers aan een eredienst zou worden aangeraakt.Het verbod op fysieke aanrakingen tussen 
personen zoals thans ontworpen, zou bijkomend kunnen worden genuanceerd door een verwijzing op te nemen 
naar de groepen van 4, waarbij dan geldt dat een groep van 4 tijdens een eredienst onderling niet de 
afstand hoeft te houden."Wat het verbod betreft op fysieke aanrakingen van voorwerpen door 
verschillende personen, wordt de maatregel in het antwoord van de gemachtigden weliswaar vanuit epidemiologisch 
standpunt verantwoord, maar in dat antwoord wordt echter niet gepreciseerd om welke redenen dat verbod 
alleen geldt voor de activiteiten vermeld in paragraaf 4 van artikel 15.De steller van het 
ontwerp moet bijgevolg kunnen aantonen dat dit verschil in behandeling redelijk verantwoord is.Wat 
het verbod op fysieke aanrakingen betreft, moet de bepaling in de door de gemachtigden voorgestelde zin 
herzien worden.17.6. Ten slotte worden in diverse bepalingen van voorliggend ontwerp verschillende 
grenzen vastgesteld wat betreft het maximumaantal personen dat aan de daarin beoogde activiteiten mag 
deelnemen. Dat is bijvoorbeeld het geval met de betogingen die op de openbare weg plaatsvinden, waarbij 
het maximumaantal vastgesteld wordt op 100 deelnemers, terwijl tot 200 personen mogen deelnemen aan activiteiten 
betreffende erediensten die buiten georganiseerd worden (ontworpen artikel 15, § 4, derde lid), 
terwijl in artikel 15, § 5, tweede lid, bepaald wordt dat tot 400 personen evenementen, culturele 
of andere voorstellingen, congressen of nog sportieve wedstrijden en trainingen mogen bijwonen, wanneer 
die buiten georganiseerd worden.De steller van het ontwerp moet kunnen aantonen dat die situaties 
in feite niet te vergelijken zijn, of, wanneer ze wel degelijk te vergelijken zijn, dat het tot stand 
gebrachte verschil in behandeling van die situaties redelijk verantwoord is.B. Uitzonderingen 
in verband met "de aard van de activiteit".18. Verscheidene bepalingen(37) van voorliggend 
ontwerp strekken ertoe af te wijken van bepaalde gezondheidsvoorschriften (naleving van de mondmaskerplicht, 
van de regels inzake social distancing en van het samenkomen in groepen van maximaal vier personen) wanneer 
dat "onmogelijk is omwille van de aard van de activiteit".Gevraagd om uitleg daarover hebben 
de gemachtigden de volgende voorbeelden gegeven:"`De aard van de activiteit' wil zeggen dat 
het niet nodig is om de afstand van 1,5 meter te respecteren of om een mondmasker te dragen indien dit 
het onmogelijk of bijzonder moeilijk maakt om de activiteit uit te oefenen.Dit heeft betrekking 
op bijvoorbeeld een zanger of zangeres die tijdens een optreden mag zingen zonder mondmasker of een zwemmer 
die tijdens het zwemmen geen mondmasker moet dragen.Dit geldt bijvoorbeeld ook voor voetballers 
die tijdens het spelen van een wedstrijd de afstand van 1,5 meter niet kunnen respecteren. (...)Er 
kan van het maximum aantal van 4 personen worden afgeweken wanneer er bijvoorbeeld een zaaltje wordt 
gehuurd om een voetbalmatch te spelen of een scoutsactiviteit te doen. In deze gevallen is het niet de 
bedoeling dat men groepjes van 4 moet vormen. (...)Men mag afwijken van het maximum aantal 
van 4 personen indien dit onmogelijk is omwille van de aard van de activiteit. `Tenzij dit onmogelijk 
is omwille van de aard van de activiteit' laat ruimte voor afwijkingen. Bij een scoutskamp zal dit inderdaad 
niet mogelijk zijn, maar bv. bij een gegidste wandeling door de stad wel."De voorbeelden die 
de gemachtigden gegeven hebben en die niet meer omvatten dan het bovenstaande, maken het nog niet mogelijk 
om de draagwijdte van het begrip "aard van de activiteit" nauwkeurig genoeg af te bakenen.Gelet 
op het feit dat die draagwijdte medebepalend is voor de vraag of van de sanitaire maatregelen afgeweken 
kan worden en dat sancties opgelegd kunnen worden ingeval men zich niet aan dat begrip houdt, is het 
raadzaam een duidelijkere definitie te geven van de gevallen waarvoor de afwijking zou gelden.Het 
verdient hoe dan ook aanbeveling om die voorbeelden, samen met andere voorbeelden naargelang van de activiteiten 
in kwestie, in de aanhef op te nemen om zoveel mogelijk te vermijden dat discussies ontstaan over de 
vraag of van deze of gene voorwaarde afgeweken kan worden wegens de vermeende onmogelijkheid om daaraan 
te voldoen, gelet op "de aard van de activiteit" in kwestie.C. Het begrip "social distancing"19. 
In verscheidene bepalingen van het ontwerp wordt het begrip "social distancing"(38) gehanteerd zonder 
dat het gedefinieerd wordt, terwijl daaraan rechtsgevolgen verbonden zijn, waaronder enkele van de voorwaarden 
voor de toepassing van de strafbepaling van het ministerieel besluit van 28 oktober 2020, zoals die bij 
het ontwerp gewijzigd zouden worden. Noch in het te wijzigen besluit, waarin dat dit begrip reeds gebruikt 
wordt, noch in dit ontwerp wordt daarvan een definitie gegeven.(39)Hoewel in een aantal van 
die bepalingen gepreciseerd wordt dat onder dit begrip "in het bijzonder het behoud van een afstand van 
1,5 meter" tussen de betrokken personen of groepen verstaan wordt,(40) blijkt uit een dergelijk dispositief, 
zoals het geredigeerd is, niet duidelijk dat het begrip "social distancing" alleen door dat criterium 
gedefinieerd wordt. De onzekerheid vloeit voort uit het feit dat dit criterium niet systematisch in herinnering 
gebracht wordt en dat daarnaar slechts "in het bijzonder" ("en particulier" in de Franse tekst) verwezen 
wordt, waardoor de indruk ontstaat dat eventueel nog andere criteria bepalend zouden kunnen zijn voor 
het begrip "social distancing", terwijl het gebruik van een uitdrukking als "namelijk" die twijfel zou 
wegnemen.Het ontwerp dient aangevuld te worden met een bepaling waarbij in artikel 1 van het 
ministerieel besluit van 28 oktober 2020 een definitie van het begrip "social distancing" opgenomen wordt. 
Afhankelijk van de definitie die aldus in het ministerieel besluit opgenomen zal worden, dient de steller 
van het ontwerp na te gaan of het bijgevolg raadzaam is om wijzigingen aan te brengen in de passages 
van de ontworpen bepalingen waarin het begrip "social distancing" gevolgd wordt een verwijzing naar het 
criterium van de afstand van 1,5 meter tussen de betrokken personen of groepen die dan eventueel overbodig 
geworden zal zijn, en eveneens in de overeenkomstige passages van de huidige tekst van het ministerieel 
besluit van 28 oktober 2020 die bij dit ontwerp niet gewijzigd worden.D. Verwijzingen naar 
protocollen, gidsen, verklaringen en richtlijnen20.1. In de ontworpen artikelen 6, § 
2, eerste lid, inleidende zin (artikel 3 van het ontwerp), 8, § 1, eerste lid, inleidende zin 
(artikel 5 van het ontwerp), 15, § 2, tweede lid, inleidende zin (artikel 11 van het ontwerp) 
en 15, § 4, vijfde lid, inleidende zin (artikel 11 van het ontwerp), wordt gewag gemaakt van regels 
die moeten worden nageleefd "onverminderd de toepasselijke protocollen". In het ontworpen artikel 15, 
§ 4, derde lid, 2°,  en § 5, eerste en tweede lid (artikel 11 van het ontwerp) wordt bepaald 
dat "het toepasselijke protocol" moet worden nageleefd.Op een vraag aangaande de juridische 
draagwijdte van die protocollen gaven de gemachtigden het volgende antwoord:"De protocollen 
en gidsen vormen een indicatief beoordelingskader. De protocollen en gidsen kunnen enkel verordenende 
maatregelen, zoals bepaald in het MB, concretiseren, maar zijn zelf niet verordenend. Iemand kan dus 
enkel worden gesanctioneerd indien de maatregelen die liggen vervat in het MB niet worden gerespecteerd. 
(...) Artikel 29 van het huidige ministerieel besluit bepaalt dat bepalingen van een protocol of gids 
die minder strikt zijn dan de regels van het ministerieel besluit buiten toepassing worden gelaten."20.2. 
Dergelijke verwijzingen naar protocollen komen reeds op verscheidene plaatsen voor in de huidige tekst 
van het ministerieel besluit van 28 oktober 2020. In advies 69.253/AV heeft de algemene vergadering van 
de afdeling Wetgeving reeds het volgende opgemerkt over de juridische draagwijdte van de protocollen:"20.2. 
(...) Hoewel de gemachtigde de verordenende kracht van de protocollen ontkent, blijkt dat deze wel verordenende 
bepalingen `kunnen concretiseren'. Bovendien valt niet in te zien waarom het ontworpen artikel 29, eerste 
lid, van het ministerieel besluit van 28 oktober 2020 bepalingen van protocollen (of gidsen) buiten toepassing 
zou moeten laten indien deze toch niet abstract en algemeen verbindend zouden zijn. Vooral de mogelijkheid 
in het ontworpen artikel 29, tweede lid, van het ministerieel besluit van 28 oktober 2020 om aan de hand 
van protocollen af te wijken van bepalingen uit het ministerieel besluit voor proef- en pilootprojecten 
toont aan dat er toch een verordenende waarde uitgaat van deze protocollen. Ook elders stelt de gemachtigde 
dat `de Economische Inspectie controleert [...] op de naleving van maatregelen voortvloeiende uit het 
MB (en desgevallend op geconcretiseerde maatregelen voortvloeiende uit de sectorprotocollen)'. Er dient 
[ten slotte] ook [te] worden opgemerkt dat de in het ontworpen artikel 8, § 4, eerste lid, 2°, 
 3°  en 4°,  en tweede lid, 2°  (artikel 2 van het ontwerp) bepaalde uitzonderingen aan het verbod om 
bepaalde dienstenprestaties te verrichten worden vergezeld van een referentie aan `de naleving van de 
modaliteiten voorzien in het toepasselijke protocol' en dat de definitie zelf van het begrip `protocol' 
in artikel 1, 3°,  van het ministeriel besluit van 28 oktober 2020 melding maakt van de `toe te passen 
regels'.20.3. Die ambivalentie dient te worden opgeheven. Van tweeën immers één: ofwel hebben 
de protocollen geen verorden[en]d karakter maar dan zijn de concretiseringen die ze inhouden niet bindend, 
kunnen de protocollen niet afwijken van het ministerieel besluit, en kan de naleving ervan niet worden 
gecontroleerd en gehandhaafd door het instellen van een strafvordering bij niet-naleving ervan; ofwel 
zijn de protocollen wel verordenend en zijn de maatregelen die ze inhoudend wel bindend, doch dan dienen 
deze maatregelen te worden opgenomen in besluiten van de daartoe bevoegde overheid."Deze opmerking, 
die door de algemene vergadering werd herhaald in advies 69.305/AV,(41) geldt ook voor de thans ontworpen 
bepalingen. Overigens volstaat het niet, zoals de gemachtigden voorhouden, dat de niet-naleving van die 
protocollen niet tot strafrechtelijke sancties kan leiden, opdat ze daadwerkelijk geen verordenend karakter 
hebben. Evenmin volstaat artikel 29 van het ministerieel besluit van 28 oktober 2020, dat inhoudt dat 
bepalingen van een protocol of een gids die minder strikt zijn dan de regels van dit besluit, buiten 
toepassing worden gelaten, om te kunnen besluiten dat ze niet verordenend zijn. Meer zelfs, verscheidene 
van de thans ontworpen bepalingen komen erop neer dat die protocollen los van het ministerieel besluit 
van 28 oktober 2020 een eigen geldingskracht hebben, want anders zou het gebruik van de term "onverminderd" 
zinloos zijn.De Raad van State moet dan ook vaststellen dat de door hem bekritiseerde ambivalentie 
nog niet is verholpen, wel integendeel.20.3. Deze opmerkingen gelden evenzeer voor de "Gids 
voor de opening van de handel",(42) waarnaar wordt verwezen in het ontworpen artikel 13, derde lid, (artikel 
9 van het ontwerp), alsook voor de "CIRM-capaciteit" waarvan gewag wordt gemaakt in het ontworpen artikel 
15, § 5, eerste lid, (artikel 11 van het ontwerp - zie daarover ook opmerking 40).21.1. 
Luidens het ontworpen artikel 2, § 1bis (artikel 1, 2°,  van het ontwerp) mogen de "ondernemingen, 
verenigingen en diensten voor de personen werkzaam in de onderneming, ongeacht de aard van hun arbeidsrelatie, 
waarvoor het telethuiswerk verplicht is, terugkeermomenten inplannen op vrijwillige basis, mits naleving 
van de regels bedoeld in paragraaf 2 en onder de strikte voorwaarden die zijn opgesomd in de verklaring 
van 7 mei 2021 van de sociale partners van de Hoge Raad voor Preventie en Bescherming op het Werk en 
de Nationale Arbeidsraad [over de terugkeermomenten voor telewerkers]".Gevraagd naar de juridische 
waarde van deze verklaring van 7 mei 2021 verduidelijkten de gemachtigden dat het een verklaring betreft 
van alle sociale partners in de Hoge Raad voor Preventie en Bescherming op het Werk en de Nationale Arbeidsraad,(43) 
die door de opname van de verwijzing ernaar in het ministerieel besluit van 28 oktober 2020 een "rechtsgrond" 
zou krijgen.21.2. Een dergelijke verklaring kan echter geen juridisch verbindende kracht krijgen 
door de loutere (zelfs statische) verwijzing ernaar in een rechtsregel, al was het maar omdat de tekst 
ervan niet is bekendgemaakt overeenkomstig het algemeen rechtsbeginsel dat is verwoord in artikel 190 
van de Grondwet.Bovendien is de betrokken verklaring niet geformuleerd als een rechtsregel, 
zoals onder meer blijkt uit de passage waarin wordt vermeld dat "[d]e sociale partners vragen dat de 
bevoegde overheden rekening houden met deze bovenvermelde verklaring wanneer ze zouden beslissen om terugkeermomenten 
toe te laten voor deze werknemers die aan het verplicht telewerk zijn onderworpen". Daarenboven verwijst 
de verklaring van 7 mei 2021 op haar beurt naar documenten zoals "de generieke gids, eventueel aangevuld 
met maatregelen van de sectorgids".De steller van het ontwerp moet dan ook de door hem beoogde 
voorwaarden voor het terugkeermoment opnemen in het ontwerp zelf, veeleer dan te volstaan met een verwijzing 
naar een verklaring waarin die voorwaarden worden vermeld op een wijze die niet strookt met de formulering 
van rechtsregels.Wat betreft de vermelding van de "generieke gids" en de "sectorgids" wordt 
verwezen naar de opmerkingen 20.1 tot 20.3.22.1. Krachtens de ontworpen artikelen 8, § 
1, eerste lid, 4°,  (artikel 5 van het ontwerp) en 15, § 4, vijfde lid, 4°,  (artikel 11 van het 
ontwerp) organiseert de inrichting zich zodanig of moet de activiteit respectievelijk zo worden georganiseerd"dat 
samenscholingen worden vermeden en dat de regels van de social distancing kunnen worden gerespecteerd, 
eveneens voor wat betreft de personen die buiten de inrichting wachten, desgevallend overeenkomstig de 
richtlijnen van de bevoegde overheid".Gevraagd naar de juridische waarde van deze richtlijnen, 
antwoordden de gemachtigden:"Elke bevoegde overheid kan binnen het kader van zijn bevoegdheden 
welbepaalde (niet-bindende) instructies geven om de activiteiten op zo een manier te organiseren dat 
samenscholingen worden vermeden en dat de regels van social distancing kunnen worden gerespecteerd eveneens 
voor wat betreft de personen die buiten de inrichting of de gebouwen wachten. (bijvoorbeeld grondmarkeringen)Weliswaar 
kunnen de lokale overheden (op basis van artikelen 133 en 135, § 2 van de Nieuwe Gemeentewet van 
24 juni 1988) (bindende) politiemaatregelen nemen ter vrijwaring van de openbare orde. Art. 135, § 
2, 5°  preciseert bovendien de bevoegdheid in het kader van het beheersen van epidemieën: `5°  het nemen 
van passende maatregelen om rampen en plagen, zoals brand, epidemieën en epizoötieën te voorkomen en 
het verstrekken van de nodige hulp om ze te doen ophouden;'".22.2. Indien het daadwerkelijk 
gaat om niet-bindende instructies, zoals de gemachtigden lijken voor te houden, rijst de vraag naar de 
juridische meerwaarde van de verwijzing naar dergelijke richtlijnen in een normatief ministerieel besluit. 
Meer zelfs, een dergelijke verwijzing kan dan leiden tot rechtsonzekerheid.Indien daarentegen 
wordt gerefereerd aan bindende politiemaatregelen die lokale overheden kunnen nemen, is de verwijzing 
ernaar zinloos, omdat die maatregelen uit zichzelf toepasselijk zijn en moeten worden toegepast naast 
de bepalingen van het ministerieel besluit van 28 oktober 2020.VIII. ONDERZOEK VAN HET ONTWERPDISPOSITIEFArtikel 
123.1. Het is niet duidelijk wat het toepassingsgebied is van het ontworpen artikel 2, § 
1 en § 1bis.23.2. Zo bijvoorbeeld is het de bedoeling dat het ontworpen artikel 2, § 
1, eerste lid van toepassing is op"ondernemingen, verenigingen en diensten, met inbegrip van 
de handelszaken, private en publieke bedrijven en diensten die noodzakelijk zijn voor de bescherming 
van de vitale belangen van de Natie en de behoeften van de bevolking bedoeld in de bijlage 1 van dit 
besluit".Ten opzichte van het huidige artikel 2, § 1, eerste lid, van het ministerieel 
besluit van 28 oktober 2020 worden dus de volgende woorden toegevoegd: "met inbegrip van de handelszaken, 
private en publieke bedrijven en diensten die noodzakelijk zijn voor de bescherming van de vitale belangen 
van de Natie en de behoeften van de bevolking bedoeld in de bijlage 1 van dit besluit".Op een 
vraag in verband met de draagwijdte van die toevoeging ten opzichte van het huidige artikel 2, § 
1, eerste lid, van het ministerieel besluit van 28 oktober 2020, hebben de gemachtigden de volgende uitleg 
verstrekt:"Neen, er is geen verstrenging. Ook in het huidige MB wordt geen onderscheid gemaakt 
voor het verplichten van telewerk tussen essentiële en niet-essentiële sectoren: telewerk is overal verplicht 
tenzij dit onmogelijk is omwille van de aard van de functie of de continuïteit van de bedrijfsvoering, 
de activiteiten of de dienstverlening. Zo staat het ook op de info coronavirus FAQ van het crisiscentrum 
https://www.info-coronavirus.be/nl/faq/ (werk en economie, eerste vraag).Naar aanleiding van 
de SIOD-flitscontroles (januari - februari 2021), specifiek gericht op de naleving van de telewerkverplichting 
kwamen de eerste signalen binnen dat de bestaande formulering/ordening van de alinea's in paragraaf 1 
van artikel 2 tot interpretatie-discussies leidde. Eind april werd bijzonder duidelijk dat de interpretatie 
dat ondernemingen en overheidsdiensten die als essentieel worden beschouwd, niet verplicht zouden zijn 
om de telewerk-verplichting (maximaal) na te leven, aan terrein won; zodat een verduidelijking nodig 
was. Het betreft dus geen verstrenging maar een verduidelijking."23.3. In de volgende leden 
van het ontworpen artikel 2, § 1, is er daarentegen enkel nog sprake van "de onderneming" of "het 
bedrijf" en niet van verenigingen of diensten.Hetzelfde geldt met betrekking tot het ontworpen 
artikel 2, § 1bis, waarvan het eerste lid van toepassing is op "de ondernemingen, verenigingen 
en diensten", terwijl in het tweede en het derde lid enkel nog sprake is van "de onderneming".Zoals 
de tekst telkens is gesteld, is het ook niet duidelijk of alle openbare diensten bedoeld worden.Op 
een vraag daarover hebben de gemachtigden het volgende geantwoord:"[w]e stellen voor het volgende 
toe te voegen in §  1bis: `tous les entreprises, associations et services, y compris les commerces, 
entreprises et services privés et publics qui sont nécessaires à la protection des besoins vitaux de 
la Nation et des besoins de la population visés à l'annexe 1[ère] au présent arrêté'".Het antwoord 
van de gemachtigden maakt het evenwel niet mogelijk om uit te maken wat juist het toepassingsgebied is 
van het ontworpen artikel 2, § 1 en § 1bis.Ter wille van de rechtszekerheid dienen 
de verschillende leden duidelijker gesteld te worden. Indien nodig, dient er een generieke omschrijving 
gegeven te worden van de personen voor wie telewerk verplicht is.Hoe dan ook moet de terminologie 
gebruikt in de Nederlandse tekst van het ontwerp eenvormig gemaakt worden. Zo wordt immers het Franse 
begrip "entreprise" nu eens met het woord "onderneming(-en)" en dan weer met het woord "bedrij(f)(-ven)" 
weergegeven.24. Het ontworpen artikel 2, § 1bis, eerste lid, voorziet in de mogelijkheid 
dat personen voor wie telewerk verplicht is "op vrijwillige basis" terugkeermomenten kunnen inplannen.Op 
de vraag wat de draagwijdte is van de bewoordingen "op vrijwillige basis" hebben de gemachtigden het 
volgende geantwoord:"Cela signifie que le travailleur et l'employeur doivent s'accorder sur 
ce retour, il ne peut être imposé ni par le travailleur ni par l'employeur.Aangezien deze terugkeermomenten 
in eerste instantie worden georganiseerd om een mogelijkheid te bieden aan werknemers op wie de lange 
periode van verplicht telewerk mentaal zwaar weegt, is het vrijwillige karakter voor alle werknemers 
belangrijk.Pas in juli verdwijnt, indien de epidemische situatie het zal toelaten, het verplicht 
karakter van het telewerk. De maand juni wordt nu dus beschouwd als een overgangsperiode.Vrijwilligheid 
in hoofde van de werknemer betekent dat hij/zij het aanbod van de werkgever die een terugkeermoment organiseert, 
kan weigeren".De ontworpen bepaling moet bijgevolg in die zin worden verduidelijkt. Zo zouden 
de woorden "op vrijwillige basis" bijvoorbeeld vervangen kunnen worden door de woorden "in onderling 
overleg", waarmee de wederzijdse instemming van beide partijen duidelijker tot uiting wordt gebracht.25. 
Luidens het ontworpen artikel 2, § 1bis, tweede lid, mag per dag maximaal 20% van de personen 
werkzaam in de onderneming tegelijk op de arbeidsplaats aanwezig zijn.Het begrip "onderneming" 
wordt in artikel 1, 1°,  van het ministerieel besluit van 28 oktober 2020 gedefinieerd als "elke natuurlijke 
of rechtspersoon die op duurzame wijze een economisch doel nastreeft".Op de vraag of bij de 
toepassing van dat percentage geen rekening gehouden moet worden met ondernemingen met meer vestigingseenheden, 
hebben de gemachtigden het volgende geantwoord:"Inderdaad. We stellen voor `op de arbeidsplaats' 
ter vervangen door `per vestigingseenheid'."De ontworpen bepaling dient bijgevolg in die zin 
aangepast te worden.Artikel 226. Zoals artikel 2, 6°,  van het ontwerp nu is geredigeerd, 
zijn groepen van meer dan twee personen toegestaan voor zover ze behoren tot hetzelfde huishouden of 
voor zover het personen betreft die nood hebben aan begeleiding. Er wordt echter niet bepaald dat de 
begeleider deel kan uitmaken van die groep.Op een vraag hierover hebben de gemachtigden de 
volgende nieuwe formulering voorgesteld:"Mogelijke herformulering: `De consumenten mogen worden 
ontvangen in groepen van maximum twee personen, kinderen tot en met 12 jaar niet meegeteld. Groepen van 
meer dan twee personen zijn toegestaan voor zover ze behoren tot hetzelfde huishouden. De personen die 
nood hebben aan begeleiding kunnen worden vergezeld door maximum één extra persoon.'."Ter wille 
van de rechtszekerheid dient de ontworpen bepaling bijgevolg in die zin gewijzigd te worden.27. 
Bij artikel 2, 5°  en 6°,  van het ontwerp (het ontworpen artikel 5, derde en vierde lid) wordt eveneens 
voorzien in een afwijking wat betreft de personen die tot hetzelfde "huishouden" behoren. Volgens artikel 
1, 6°,  van het voornoemde ministerieel besluit van 28 oktober 2020, dat niet gewijzigd wordt door het 
ontwerp, wordt "huishouden" gedefinieerd als "personen die onder hetzelfde dak wonen".In de 
aanhef van het voorliggende ontwerp staat evenwel dat"voor de toepassing van dit besluit, onder 
`huishouden' moet worden begrepen de personen die onder hetzelfde dak wonen; dat hiermee ook wordt gedoeld 
op de nieuwe gezinsvormen, zoals nieuw samengestelde gezinnen of andere situaties waarbij de betrokkenen 
strikt genomen niet onafgebroken onder hetzelfde dak wonen".De definitie die aldus in de aanhef 
wordt gegeven stemt niet overeen met die welke nog steeds vermeld staat in het besluit zelf. Ze is er 
zelfs mee in tegenspraak, hetgeen tot rechtsonzekerheid leidt.De afdeling Wetgeving heeft in 
dat verband reeds het volgende opgemerkt in advies 69.305/AV(44) :"Gelet op het feit dat dit 
begrip medebepalend is voor de vraag of afgeweken kan worden van het eerste lid van het ontworpen artikel 
6, § 3, en dat sancties opgelegd kunnen worden ingeval men zich niet aan dat begrip houdt, is 
het raadzaam een duidelijkere definitie te geven van het begrip `huishouden' voor elke vermelding van 
dat begrip in het ministerieel besluit van 28 oktober 2020, en daarbij eveneens rekening te houden met 
de gevallen die het gevolg zijn van nieuwe gezinsvormen, zoals nieuw samengestelde gezinnen of andere 
situaties waarbij de betrokkenen strikt genomen niet onafgebroken onder hetzelfde dak wonen."De 
vereiste precisering wat betreft het begrip "huishouden" dient in het dispositief van het ministerieel 
besluit zelf aangebracht te worden. In het bijzonder dient daarin, indien dat de bedoeling is, te worden 
bepaald of, en in welke mate, het gegeven dat "onafgebroken" onder hetzelfde dak samengewoond wordt, 
al dan niet een rol speelt.Artikel 328. In het ontworpen artikel 6, § 1, wordt 
verwezen naar "de inrichtingen die behoren tot de horecasector en andere eet- en drankgelegenheden", 
wat de mogelijkheid om afhaalmaaltijden en -dranken aan te bieden en te leveren tot ten laatste 23u30. 
In de erop volgende ontworpen paragraaf 2, dat betrekking heeft op "het professioneel uitoefenen van 
horeca-activiteiten", wordt enkel nog verwezen naar "de inrichting".De vraag rijst dan ook 
wat de onderlinge verhouding is van het toepassingsgebied van de twee ontworpen paragrafen en of niet-professionele 
horeca-activiteiten wel worden bedoeld in de ontworpen paragraaf 2, zoals bijvoorbeeld de kantine van 
een sportclub. Gaat het in dat laatste geval om "andere eet- en drankgelegenheden"? In dat geval zou 
de ontworpen paragraaf 2 niet van toepassing zijn. Of gaat het in dat geval toch om horeca-activiteiten, 
maar dan rijst de vraag of de vermelding van het "professioneel uitoefenen" ervan niet ongelukkig is.29. 
Het ontworpen artikel 6, § 2, eerste lid, 5°,  bepaalt dat "terrassen en openbare ruimten worden 
georganiseerd overeenkomstig de voorschriften bepaald door de lokale overheden".Op de vraag 
of daarmee ook terrassen worden beoogd die zijn opgesteld buiten de openbare ruimten, verklaarden de 
gemachtigden het volgende:"Enkel terrassen op het publiek domein worden hiermee gevat."Dit 
moet tot uiting komen in de tekst van het ontwerp.Deze opmerking geldt eveneens voor het ontworpen 
artikel 8, § 1, eerste lid, 5°,  (artikel 5 van het ontwerp).30. De gemachtigden verklaarden 
dat de verwijzing naar een "chirurgisch" mondmasker in het ontworpen artikel 6, §  2, eerste lid, 
11°,  zal worden geschrapt, zodat enkel een "mondmasker" wordt vereist.31. Het ontworpen artikel 
6, § 2, derde lid, verplicht tot het gebruik van een CE gemarkeerde luchtkwaliteitsmeter (CO2) 
in de eet- en drankgelegenheden van de horecasector, behalve op een open terras. Dit toestel moet worden 
geïnstalleerd op een voor de bezoeker duidelijk zichtbare plaats. De gemachtigden verklaarden het volgende 
over dit vereiste:"Er dient minstens één apparaat per zaak aanwezig te zijn, in de ruimte waar 
eten en dranken worden geserveerd."In de aanhef wordt dienaangaande het volgende vermeld:"Overwegende 
dat het gebruik van CE gemarkeerde luchtkwaliteitsmeters (CO2) nodig blijkt om de bevolking te beschermen 
tegen de verhoogde besmettingsrisico's in bepaalde besloten inrichtingen of ruimtes, in het bijzonder 
in de fitnesscentra en de besloten ruimten van de eet- en drankgelegenheden in de horecasector, omdat 
daar, door de aard van de activiteiten die er worden uitgeoefend, bijzonder veel aërosolen zich verspreiden; 
dat deze meters dienen te worden geïnstalleerd op een centrale plaats, en niet naast een deur, raam of 
ventilatiesysteem."De steller van het ontwerp moet nagaan of het, in het licht van de pertinentie 
en de doelmatigheid van de ontworpen bepaling, niet aangewezen is om te voorzien in de verplichting om 
zo'n toestel te plaatsen in elke afgesloten ruimte van de betrokken inrichting veeleer dan enkel "op 
een centrale plaats", zoals in de aanhef wordt vermeld. Bovendien moet nagegaan worden hoe het criterium 
in de ontworpen bepaling ("op een voor de bezoeker duidelijk zichtbare plaats") zich verhoudt tot het 
criterium vermeld in de aanhef ("op een centrale plaats") en welk criterium opnieuw in het licht van 
de pertinentie en de doelmatigheid van de ontworpen bepaling voorrang heeft indien een voor de bezoeker 
duidelijk zichtbare plaats niet de optimale efficiëntie behaalt.Deze opmerking geldt eveneens 
voor het ontworpen artikel 8, § 1, derde lid, (artikel 5 van het ontwerp).32. Het ontworpen 
artikel 6, § 2, vierde lid, luidt als volgt:"Tenzij het een open terras betreft, is 
een receptie of banket enkel toegelaten voor een maximum van 50 klanten."De gemachtigden lichtten 
de gehanteerde begrippen als volgt toe:"Les deux termes sont utilisés dans leur sens usuel 
à savoir :- Réception : Réunion de personnes invitées, souvent à caractère mondain.- 
Banquet : Repas d'apparat, rassemblant de nombreux convives pour célébrer un événement important."De 
vraag rijst evenwel of de verwijzing naar het "caractère mondain" of het "événement important" niet tot 
onduidelijkheid en dus tot rechtsonzekerheid, alsook tot moeilijk te verantwoorden ongelijke behandelingen, 
leidt. Is het werkelijk de bedoeling dat een maaltijd ("repas") voor een niet belangrijk evenement niet 
kan worden georganiseerd voor een maximum van 50 klanten? De steller van het ontwerp moet de twee gesuggereerde 
definities dan ook opnieuw onderzoeken en ze desgevallend in een aangepaste versie opnemen in het ontwerp.Deze 
opmerking geldt eveneens voor het ontworpen artikel 15, § 7 (artikel 11 van het ontwerp), waar 
deze termen ook voorkomen.33. Op de vraag wat het maximum aantal klanten is wanneer in één 
horeca inrichting meerdere recepties of banketten worden georganiseerd, antwoordden de gemachtigden als 
volgt:"Het aantal klanten dat aanwezig is per afgescheiden receptie of banket (het gaat om 
de activiteit) mag het maximum aantal van 50 klanten niet overschrijden. Er kunnen dus meerdere recepties 
en banketten worden georganiseerd in dezelfde inrichting zolang het maximum aantal klanten van 50 (per 
afgescheiden receptie of banket) niet wordt overschreden."Met het oog op de rechtszekerheid 
is het raadzaam om dit uitdrukkelijk te regelen in de ontworpen bepaling, met inbegrip van de voorwaarde 
dat het om afgescheiden recepties en banketten moet gaan.Artikel 534. Het ontworpen 
artikel 8, § 1, eerste lid, 3°,  bevat de volgende voorwaarde:"het bedekken van de mond 
en neus met een mondmasker in de onderneming of vereniging is verplicht in de voor het publiek toegankelijke 
ruimtes, en indien de regels van de social distancing niet kunnen worden nageleefd wegens de aard van 
de uitgeoefende activiteit worden andere persoonlijke beschermingsmiddelen sterk aanbevolen, onverminderd 
artikel 25".De gemachtigden bevestigden dat het om "twee afzonderlijke regels" gaat, namelijk 
enerzijds een mondmaskerplicht in publiek toegankelijke ruimtes en anderzijds een loutere aanbeveling 
om "andere" persoonlijke beschermingsmiddelen te gebruiken "indien de regels van social distancing niet 
kunnen worden nageleefd".De gemachtigden verklaarden verder dat het gebruik van mondmaskers 
niet onder "de regels van de social distancing" valt.(45) Het huidige artikel 25 van het ministerieel 
besluit van 28 oktober 2020 luidt echter als volgt:"Eenieder, met uitzondering van kinderen 
tot en met 12 jaar, is verplicht om de mond en de neus te bedekken met een mondmasker of elk ander alternatief 
in stof wanneer het onmogelijk is om de naleving van de regels van social distancing te garanderen, met 
uitzondering van de gevallen bedoeld in artikel 23, § 2.Eenieder, met uitzondering van 
kinderen tot en met 12 jaar, is in elk geval verplicht om de mond en de neus te bedekken met een mondmasker 
of elk ander alternatief in stof op de volgende plaatsen:1°  de winkels en de winkelcentra;2° 
 de conferentiezalen;3°  de auditoria;4°  de gebouwen der eredienst en de gebouwen 
bestemd voor de openbare uitoefening van de niet-confessionele morele dienstverlening;5°  de 
bibliotheken, de spelotheken en de mediatheken;6°  de winkelstraten, de markten, en elke private 
of publieke druk bezochte plaats, bepaald door de bevoegde lokale overheid en afgebakend met een aanplakking 
die de tijdstippen preciseert waarop de verplichting van toepassing is;7°  de inrichtingen 
en plaatsen waar horeca-activiteiten toegelaten zijn, zowel de klanten als het personeel, tenzij gedurende 
het eten, drinken, of aan tafel zitten;8°  bij verplaatsingen in de publieke en niet-publieke 
delen van de gerechtsgebouwen, alsook in de zittingszalen bij elke verplaatsing en, in de andere gevallen, 
overeenkomstig de richtlijnen van de kamervoorzitter;9°  tijdens de evenementen, culturele 
en andere voorstellingen en professionele sportieve wedstrijden;10°  tijdens de handelsbeurzen, 
met inbegrip van de salons.Wanneer het dragen van een mondmasker of elk alternatief in stof 
niet mogelijk is omwille van medische redenen, mag een gelaatsscherm worden gebruikt.De personen 
die in de onmogelijkheid zijn een mondmasker, een alternatief in stof of een gelaatsscherm te dragen 
omwille van een beperking, gestaafd door middel van een medisch attest, moeten niet voldoen aan de bepalingen 
van dit besluit die deze verplichting voorzien." (46)Over de "andere persoonlijke beschermingsmiddelen" 
verklaarden de gemachtigden het volgende:"Dit kan onder andere de afwijkingsmogelijkheid zijn 
die wordt beoogd in artikel 25 van het te wijzigen besluit, maar ook andere maatregelen zoals bijvoorbeeld 
het dragen van handschoenen."Zoals het ontworpen artikel 8, § 1, eerste lid, 3°,  thans 
is geformuleerd, rijst de vraag naar de verhouding ervan met het huidige artikel 25. Tevens rijst de 
vraag waarom de regeling inzake het gebruik van een mondmasker of andere persoonlijke beschermingsmiddelen 
minder streng is wanneer de "regels van social distancing" niet kunnen worden nageleefd dan wanneer die 
regels net wel kunnen worden nageleefd. In het eerste geval wordt immers slechts een aanbeveling geformuleerd 
en geen verplichting.De steller van het ontwerp moet de ontworpen bepaling aan een nieuw onderzoek 
onderwerpen in het licht van deze vaststellingen.35. Op de vraag wat wordt bedoeld met de term 
"openbare ruimten" in het ontworpen artikel 8, § 1, eerste lid, 5°,  antwoordden de gemachtigden 
als volgt:"De notie `openbare ruimten' omvat zowel de notie `openbare weg' als de `voor het 
publiek toegankelijke plaatsen', met inbegrip van plaatsen die `afgesloten en overdekt' zijn."Het 
is raadzaam om, ter wille van de rechtszekerheid, een definitie uit te werken voor deze term.Artikel 
1036. De gemachtigden bevestigden, met betrekking tot het ontworpen artikel 14, § 2, 
dat het verbod van samenscholingen van meer dan vijftig personen in de "private ruimte", ook slaat op 
samenscholingen in open lucht (op privédomein). Dit moet ter wille van de rechtszekerheid worden verduidelijkt 
in de tekst van de ontworpen bepaling.37. In het ontworpen artikel 14, § 3, wordt voorzien 
in de verplichting voor toegelaten samenscholingen om groepen te vormen van maximum vier personen, kinderen 
tot en met twaalf jaar niet meegeteld. De vraag rijst evenwel of dergelijke groepen dezelfde moeten blijven 
gedurende de hele activiteit of dat die groepen tijdens eenzelfde activiteit mogen wisselen van samenstelling. 
De gemachtigden verklaarden dat de groepen niet mogen wisselen van samenstelling.Dit moet, 
eveneens ter wille van de rechtszekerheid, worden verduidelijkt in de tekst van de ontworpen bepaling.Deze 
opmerking geldt mutatis mutandis voor de overige bepalingen in het ontwerp waarin gewag wordt gemaakt 
van de verplichting tot indeling in groepen voor bepaalde activiteiten of evenementen.(47)Artikelen 
11 en 1338. Op het verzoek om de draagwijdte te verduidelijken van de woorden "in de mate van 
het mogelijke" die voorkomen in het ontworpen artikel 15, § 2, tweede lid, 3°,  (artikel 11 van 
het ontwerp) hebben de gemachtigden het volgende geantwoord:"Het naleven van deze maatregel 
is geen resultaatsverbintenis maar een inspanningsverbintenis. Indien het mogelijk is dienen de maatregelen 
van social distancing dus wel te worden gerespecteerd maar indien ze niet kunnen worden nageleefd zal 
dit niet gesanctioneerd worden. Deze bepaling zou kunnen worden verplaatst naar artikel 23."Die 
precisering zou inderdaad beter op haar plaats zijn in artikel 23 van het te wijzigen besluit.39. 
Bij de huidige stand van de regelgeving kan de lokale overheid op grond van artikel 16 van voormeld ministerieel 
besluit van 28 oktober 2020 bepaalde vergunningen afgeven met betrekking tot het opzetten van culturele, 
sportieve of andere evenementen "die buiten worden georganiseerd" (artikel 15, § 8), van statische 
betogingen die op de openbare weg plaatsvinden (artikel 15, § 9) of van handelsbeurzen die "buiten 
worden georganiseerd" (artikel 15, § 10). Dit vergunningsstelsel doet geen bijzondere moeilijkheid 
rijzen in het licht van artikel 26 van de Grondwet, aangezien het telkens gaat om "bijeenkomsten in de 
open lucht" in de zin van het tweede lid van dat artikel.De artikelen 15 en 16 van het ministerieel 
besluit van 28 oktober 2020 worden bij de artikelen 11 en 13 van voorliggend ontwerp gewijzigd, inzonderheid 
om het vergunningsstelsel toe te passen op het organiseren van bijeenkomsten in binnenruimtes van gebouwen 
voor erediensten met het oog op het optrekken van het aantal personen dat tegelijk in het gebouw aanwezig 
mag zijn (ontworpen artikel 15, § 4, vierde lid) alsook op diverse evenementen die binnen georganiseerd 
worden (ontworpen artikel 15, § 5, eerste lid).Die bijeenkomsten, die in een afgesloten 
en overdekte plaats gehouden worden, vallen niet meer onder het toepassingsgebied van artikel 26, tweede 
lid, van de Grondwet en mogen dan ook niet onderworpen worden aan een stelsel van "voorafgaand verlof".(48) 
Artikel 26, eerste lid, van de Grondwet luidt immers als volgt:"De Belgen hebben het recht 
vreedzaam en ongewapend te vergaderen, mits zij zich gedragen naar de wetten, die het uitoefenen van 
dit recht kunnen regelen zonder het echter aan een voorafgaand verlof te onderwerpen."De algemene 
vergadering van de afdeling Wetgeving heeft in voormeld advies 68.936/AV de volgende opmerking gemaakt 
bij artikel 5 van het voorontwerp van wet dat toen voorlag, teneinde de draagwijdte te verduidelijken 
van het grondwettelijk verbod op preventieve maatregelen waarbij de vrijheden ingeperkt worden:"96. 
De maatregelen bedoeld in artikel 5, § 1, kunnen onder andere bestaan in `verboden, sluitingen 
of beperkingen' in verschillende domeinen.Er moet evenwel aan herinnerd worden dat die maatregelen 
in geen enkel geval mogen bestaan in preventieve maatregelen die bij de Grondwet verboden zijn. In dat 
verband kan worden verwezen naar artikel 19 (vrijheid van meningsuiting)(49), artikel 24, § 1, 
eerste lid (vrijheid van onderwijs), artikel 25 (vrijheid van drukpers), artikel 26 (vrijheid van vergadering)(50) 
en artikel 27 (vrijheid van vereniging) van de Grondwet.Volgens de afdeling bestuursrechtspraak 
van de Raad van State`[kunnen] preventieve maatregelen hierin (...) worden gekenmerkt dat zij 
bepaalde voorwaarden of formaliteiten opleggen waaraan moet zijn voldaan vooraleer het desbetreffende 
recht in de praktijk kan worden uitgeoefend, afgezien van de vraag of van de vrijheid misbruik wordt 
gemaakt of kan worden gemaakt, en dat het niet nakomen van de gestelde voorwaarden op zichzelf een strafbaar 
feit uitmaakt'(51) .Die maatregelen onderscheiden zich van repressieve maatregelen die uitsluitend 
van toepassing zijn wanneer de persoon gebruik gemaakt heeft van zijn vrijheid op een door of krachtens 
de wet verboden wijze.(52)Het Grondwettelijk Hof heeft evenwel een definitie van de preventieve 
maatregel aangenomen die ingegeven is door het voorwerp van die preventieve maatregel. Bij de beoordeling 
van de grondwettelijkheid van de besluitwet van 29 december 1945 `houdende verbod tot het aanbrengen 
van opschriften op den openbaren weg', heeft het Grondwettelijk Hof immers het volgende verduidelijkt:`B.5.1. 
Uit artikel 1 van de in het geding zijnde besluitwet blijkt dat de mogelijkheid om te afficheren wordt 
beperkt tot bepaalde plaatsen, namelijk degene die door de gemeente daartoe zijn bestemd en degene waarvoor 
de eigenaar of de gebruiksgerechtigde vooraf schriftelijk zijn toestemming heeft gegeven. Aldus regelt 
de besluitwet een aantal modaliteiten wat de affichage betreft, zonder evenwel te voorzien in preventieve 
maatregelen. Zo wordt de mogelijkheid om te afficheren geenszins afhankelijk gemaakt van een voorafgaande 
inhoudelijke beoordeling van de boodschap. De in het geding zijnde besluitwet verleent de overheid immers 
geen enkele bevoegdheid om een meningsuiting, van welke aard ook, a priori te controleren of te verbieden, 
maar voorziet enkel in sancties a posteriori.(...)B.6.3. Door het afficheren te verbieden 
op andere plaatsen dan diegene die door de gemeenteoverheid daartoe zijn bestemd of het afficheren enkel 
toe te staan na een voorafgaande en schriftelijke toestemming van de gebruiksgerechtigde of de eigenaar, 
strekt de in het geding zijnde besluitwet ertoe de openbare orde te handhaven en de rechten van anderen 
te beschermen.De in het geding zijnde bepalingen beantwoorden aldus aan een dwingende maatschappelijke 
noodwendigheid en zijn niet onevenredig met de door de wetgever nagestreefde doelstellingen. Een onbeperkte 
mogelijkheid om te afficheren op plaatsen die deel uitmaken van het openbaar domein of van privé-eigendommen, 
zou immers kunnen leiden tot verstoring van de openbare orde, visuele vervuiling, milieuhinder, en aantasting 
van de eigendomsrechten van derden.De verbodsbepalingen waarin de besluitwet van 29 december 
1945 voorziet, overschrijden bijgevolg niet de grenzen en de voorwaarden waarin de wetgever de uitoefening 
van de vrijheid van meningsuiting kan beperken. Van een ongeoorloofde en discriminatoire inbreuk op de 
vrijheid van meningsuiting is aldus geen sprake.'(53)Daaruit vloeit voort dat wanneer, met 
name, de toegang tot een school of een plaats van eredienst wordt beperkt of verboden louter op grond 
van overwegingen die verband houden met de volksgezondheid, zonder enige beoordeling van het onderwijs 
of de cultuur, zulk een beperking of verbod geen "preventieve maatregel" vormt als bedoeld in de artikelen 
19 en 24, § 1, van de Grondwet.Bij de vaststelling van de maatregelen waarvan sprake 
is in artikel 5, § 1, van het voorliggende voorontwerp, dient dan ook onderzocht te worden of 
deze, gelet op de draagwijdte ervan, geen bij de Grondwet verboden preventieve maatregelen zijn."(54)Om 
dezelfde redenen kunnen de artikelen 11 en 13 van voorliggend ontwerp, voor zover daarbij een vergunningsstelsel 
ingevoerd wordt dat toepassing zou vinden op bijeenkomsten die niet "in de open lucht" plaatsvinden, 
enkel verenigbaar zijn met artikel 26, eerste lid, van de Grondwet als de rol van de administratieve 
overheid geenszins verder reikt dan het objectief vaststellen van de omstandigheid dat aan de sanitaire 
voorwaarden zoals die voortvloeien uit de "CERM", of, in voorkomend geval, uit de "CIRM", al dan niet 
vervuld zijn en daar voor het overige geen enkele andere beoordelingsbevoegdheid aan te pas komt, onder 
voorbehoud van hetgeen hierna, in opmerking 40, uiteengezet wordt.Die ontworpen bepalingen 
en artikel 16 van voormeld ministerieel besluit van 28 oktober 2020 moeten aldus herzien worden dat elke 
onduidelijkheid op dit punt vermeden wordt.40. In voormeld advies 69.305/AV heeft de algemene 
vergadering van de afdeling Wetgeving het volgende geoordeeld:"In zoverre de CERM en CIRM louter 
een ondersteunende functie hebben voor de bevoegde lokale overheden, kan met de gehanteerde werkwijze 
worden ingestemd. Dat betekent niet alleen dat deze instrumenten geen afwijkingen mogen bevatten van 
het te wijzigen ministerieel besluit, maar ook dat de bevoegde lokale overheid niet zonder meer gebonden 
is door de uitkomst van de bedoelde modellen."(55)Volgens het ontworpen artikel 15, § 
5, eerste lid, mogen bepaalde evenementen bijgewoond worden door een "zittend publiek van maximum 75 
% van de CIRM-capaciteit, zonder 200 personen te overschrijden".Op de vraag of aldus aan de 
CIRM geen verordenend karakter toegekend wordt, hebben de gemachtigden het volgende geantwoord:"De 
capaciteit wordt finaal bepaald door de lokale overheid; het betreft derhalve een beslissing van de lokale 
overheid waarbij zij de CIRM kunnen hanteren als advies-model (die vanuit die optiek dus geen verordenende 
kracht heeft)."Uit het onderzoek blijkt evenwel dat, in weerwil van de uitleg die aldus verstrekt 
is, bij de voorliggende teksten uiteindelijk wel degelijk een verordenende draagwijdte toegekend wordt 
aan de rekenmethodes die vervat zijn in de CIRM; op dit punt wordt verwezen naar de opmerkingen 20.1 
tot 20.3. Die oplossing, die overigens in overeenstemming is met wat krachtens artikel 26 van de Grondwet 
vereist is om het grondwettelijk verbod te kunnen ontlopen op het invoeren van een regeling van voorafgaande 
verloven voor bijeenkomsten die niet in de open lucht gehouden worden,(56) moet evenwel in ondubbelzinnige 
bewoordingen opgenomen worden in de voorliggende teksten en in de aanhef, wat impliceert dat de CERM 
en de CIRM daarin gedefinieerd moeten worden en dat daaraan de bekendheid vereist bij artikel 190 van 
de Grondwet gegeven moet worden, bijvoorbeeld door ze als bijlagen bij het ontworpen besluit te voegen.DE 
GRIFFIER   DE VOORZITTERBéatrice DRAPIER   Pierre VANDERNOOT_______Nota's* 
Deze verlenging vloeit voort uit artikel 84, §  1, eerste lid, 3°,  van de wetten op de Raad van 
State, gecoördineerd op 12 januari 1973, waarin wordt bepaald dat de termijn van vijf werkdagen verlengd 
wordt tot acht werkdagen in het geval waarin het advies gegeven wordt door de verenigde kamers met toepassing 
van artikel 85bis.(1) Advies 69.253/AV, op 23 april 2021 gegeven over een 
ontwerp dat heeft geleid tot het ministerieel besluit van 24 april 2021 `houdende wijziging van het ministerieel 
besluit van 28 oktober 2020 houdende dringende maatregelen om de verspreiding van het coronavirus COVID-19 
te beperken' (http://www.raadvst-consetat.be/dbx/adviezen/69253.pdf).(2) Advies 
69.305/AV, op 6 mei 2021 gegeven over een ontwerp dat heeft geleid tot het ministerieel besluit van 7 
mei 2021 `houdende wijziging van het ministerieel besluit van 28 oktober 2020 houdende dringende maatregelen 
om de verspreiding van het coronavirus COVID-19 te beperken' (http://www.raadvst-consetat.be/dbx/adviezen/69305.pdf).(3) 
Adv.RvS 69.253/AV, opmerking 3; adv.RvS 69.305/AV, opmerking 3.(4) Adv.RvS 
69.253/AV, opmerking 10.4; adv.RvS 69.305/AV, opmerking 9.4.(5) Zie o.a. de 
zaken 7543 en 7544 ingediend op 9 maart 2021.(6) Adv.RvS 69.305/AV, opmerkingen 
9.5 en 9.6.(7) Adv.RvS 69.253/AV, opmerking 9; adv.RvS 69.305/AV, opmerking 
8.(8) Wetsontwerp `betreffende de maatregelen van bestuurlijke politie tijdens 
een epidemische noodsituatie' (Parl.St. Kamer 2020-21, nr. 55-1951/001).(9) 
Adv.RvS 69.253/AV, opmerking 9; adv.RvS 69.305/AV, opmerking 8.(10) Adv.RvS 
69.253/AV, opmerking 10.4; adv.RvS 69.305/AV, opmerking 9.4.(11) Voetnoot 
16 van het geciteerde advies: Artikel 181, § 1, van de wet van 15 mei 2007 betreft de mogelijkheid 
voor de minister om "de personen en zaken die hij nodig acht" op te vorderen. Het actueel voorliggende 
ontwerp lijkt geen dergelijke maatregelen te bevatten.(12) Adv.RvS 69.305/AV, 
opmerking 9.5.(13) Vergelijk met adv.RvS 69.305/AV, opmerkingen 10.1 en 10.2.(14) 
Voetnoot 174 van het geciteerde advies: Wat dit beginsel betreft, zie supra randnummers 70 en v.(15) 
Voetnoot 175 van het geciteerde advies: Vaste rechtspraak van het Grondwettelijk Hof: zie inzonderheid 
GwH 18 maart 2010, nr. 29/2010, B.16.1; GwH 20 februari 2020, nr. 27/2020, B.17.(16) 
Advies 68.936/AV, op 7 april 2021 gegeven over het voorontwerp dat heeft geleid tot het voornoemde ontwerp 
van wet `betreffende de maatregelen van bestuurlijke politie tijdens een epidemische noodsituatie', 55 
e.v. (http://www.raadvst-consetat.be/dbx/adviezen/68936.pdf).(17) Adv.RvS 
68.978/VR van 16 maart 2021 over een voorontwerp dat geleid heeft tot de wet van 8 april 2021 `houdende 
instemming met het samenwerkingsakkoord van 24 maart 2021 tussen de Federale Staat, de Vlaamse Gemeenschap, 
het Waalse Gewest, de Duitstalige Gemeenschap en de Gemeenschappelijke Gemeenschapscommissie betreffende 
de gegevensoverdracht naar de gefedereerde entiteiten, de lokale overheden of politiediensten met als 
doel het handhaven van de verplichte quarantaine of testing van de reizigers afkomstig uit buitenlandse 
zones bij wie een quarantaine of testing verplicht is bij aankomst in België', http://www.raadvst-consetat.be/dbx/adviezen/68978.pdf, 
opmerking 24.(18) Opdat de Internationale Gezondheidsregeling een wettelijk 
karakter zou krijgen, volstaat het niet dat ze in het Belgisch Staatsblad is bekendgemaakt en zelfs het 
voorwerp is geweest van het protocol van 5 november 2018 gesloten tussen de Federale Overheid en de overheden 
bedoeld in artikelen 128, 130 en 135 van de Grondwet, `tot vaststelling van de generische structuren 
voor het sectoraal gezondheidsbeheer van crisissen voor de volksgezondheid en hun werkwijze voor de toepassing 
van het Internationaal Gezondheidsreglement (2005), en Besluit nr. 1082/2013/EU over ernstige grensoverschrijdende 
bedreigingen van de gezondheid' (B.S. 14 december 2018).(19) Zie, als recentste 
advies, advies 69.324/VR, op 17 mei 2021 gegeven over een voorontwerp van ordonnantie `houdende instemming 
met het samenwerkingsakkoord tussen de Federale Staat, de Vlaamse Gemeenschap, de Duitstalige Gemeenschap, 
het Waalse Gewest en de Gemeenschappelijke Gemeenschapscommissie betreffende bijzondere verwerkingen 
van persoonsgegevens met het oog op het opsporen en onderzoeken van clusters en collectiviteiten, met 
het oog op de handhaving van de verplichte quarantaine en testing en met het oog op het toezicht op de 
naleving door de bevoegde sociaal inspecteurs van de maatregelen om de verspreiding van het coronavirus 
COVID-19 tegen te gaan op de arbeidsplaatsen'.(20) Voetnoot 19 van het geciteerde 
advies: Adv. RvS 53.932/AV van 27 augustus 2013 over een voorstel dat he[ef]t geleid tot de bijzondere 
wet van 6 januari 2014 `met betrekking tot de Zesde Staatshervorming' (Parl.St. Senaat 2012-13, nr. 5-2232/1).(21) 
Voetnoot 20 van het geciteerde advies: Voornoem[d] adv. RvS 67.142/AV van 25 maart 2020, opm. 6.(22) 
Voetnoot 21 van het geciteerde advies: Voornoem[d] adv. RvS 53.932/AV; Zie ook: adv. RvS 53.018/VR van 
13 mei 2013 over een ontwerp van koninklijk besluit `houdende de gezondheidscontrole van het internationale 
verkeer', opmerking 9; adv. RvS 66.387/1/V van 29 augustus 2019 over een ontwerp dat heeft [geleid] tot 
het koninklijk besluit van 11 december 2019 `betreffende de modaliteiten inzake het manipuleren en bewaren 
van poliovirussen van type 2', opmerking 7.5; GwH 15 februari 2009, nr. 2/2009, B.5.2.(23) 
Advies 68.936/AV, opmerkingen 10 en 11.(24) Voetnoot 74 van het geciteerde 
advies: Het beginsel van de federale loyauteit houdt voor elke overheid de verplichting in om bij het 
uitoefenen van de eigen bevoegdheden het evenwicht van de federale constructie in haar geheel niet te 
verstoren en de belangen van de andere entiteiten niet te schaden. De federale loyauteit betreft meer 
dan de loutere uitoefening van bevoegdheden: zij geeft aan in welke geest dat moet geschieden. (GwH 18 
maart 2021, nr. 47/2021, overw. B.11; zie ook: J. Vanpraet, "De algemene beginselen van de bevoegdheidsverdeling", 
in B. Seutin en G. van Haegendoren (eds.), De transversale bevoegdheden in het federale België, Brugge, 
die Keure, 2017, 53, nr. 75).(25) Voetnoot 75 van het geciteerde advies: Voetnoot 
4 in de geciteerde tekst: Ter zake bestaat een vaste en uitvoerige rechtspraak, in het bijzonder over 
maatregelen van algemene bestuurlijke politie die door gemeenteoverheden genomen zijn: zie bijvoorbeeld 
RvS 21 april 2006, nr. 157.849, bvba La Démarche; 23 april 2010, nr. 203.235, cv Trocadero; 24 maart 
2017, nr. 237.779, Amilcar c.s.(26) Voetnoot 76 van het geciteerde advies: 
Adv. RvS 63.791/2/V van 6 augustus 2018 over een voorontwerp van wet `betreffende de gemeentelijke bestuurlijke 
handhaving', alg. opm. 1, b).(27) Voetnoot 77 van het geciteerde advies: Zie 
GwH, 18 maart 2021, nr. 47/2021, overw. B.15: "Zoals in B.11 is vermeld, verplicht het beginsel van de 
federale loyauteit elke wetgever erover te waken dat de uitoefening van zijn eigen bevoegdheid de uitoefening, 
door de andere wetgevers, van hun bevoegdheden niet onmogelijk of overdreven moeilijk maakt. Wanneer 
de aangelegenheid die hij wenst te regelen dermate verweven is met de aangelegenheid die onder de bevoegdheid 
van een andere wetgever valt, kan hij zijn bevoegdheid slechts uitoefenen na vooraf die andere wetgever 
te hebben geraadpleegd." Zie eveneens CC, 21 december 2017, nr. 145/2017, overw. B. 60.2.(28) 
Voetnoot 78 van het geciteerde advies: Verwezen wordt naar randnummers 66 en 67 hieronder in verband 
met de gevallen waarin zich noodsituaties zouden kunnen voordoen waarin heel snel maatregelen genomen 
moeten worden ter bestrijding van een epidemische noodsituatie, zoals die welke beoogd worden in het 
voorontwerp.(29) Voetnoot 79 van het geciteerde advies: Reeds in voornoemd 
advies 67.142/AV van 25 maart 2020 heeft de algemene vergadering van de afdeling Wetgeving gesteld dat 
de Koning op grond van de hem toegekende bijzondere machten bevoegd was tot "het sluiten van scholen 
of universiteiten".(30) Advies 68.936/AV, opmerkingen 32 tot 35.(31) 
Zie het tweeëndertigste lid e.v. van de aanhef van het voorliggende ontwerp.(32) 
Voornoemd advies 69.305/AV, opmerking 12.2.(33) Zie artikel 21 van het ministerieel 
besluit van 28 oktober 2020 `houdende dringende maatregelen om de verspreiding van het coronavirus COVID-19 
te beperken', waarvan artikel 15 van het ontwerp de toepassing beoogt te verlengen tot en met 31 mei 
2021. Hierover heeft de algemene vergadering van de afdeling Wetgeving in het voornoemde advies 68.936/AV 
opgemerkt dat de bevoegdheid van de federale overheid inzake controle van de buitengrenzen inhoudt "dat 
zij de toegang tot en het vertrek vanuit het grondgebied kan weigeren omwille van de aanwezigheid of 
de dreiging van besmettelijke ziekten, (...) dat zij niet-essentiële reizen van en naar 
het buitenland kan verbieden, en dat zij ook voorwaarden kan opleggen in verband met die toegang tot 
het grondgebied, zoals het invullen van het Passagier Lokalisatie Formulier (Passenger Locator Form = 
PLF) (...) voor de afreis naar België en het bij zich houden van dat formulier tijdens 
de afreis naar België (...)."Ook blijkt uit de voornoemde adviezen 68.977/VR, 68.978/VR, 
68.983/VR, 68.989/VR en 69.000/VR dat de eerder geschetste bevoegdheden van de federale overheid "(....) 
niet zover [reiken] dat ze bij de regeling van de toegang tot het grondgebied ook verplichtingen zou 
kunnen opleggen inzake de afzondering of quarantaine van mogelijk besmette personen of inzake het testen 
van deze personen. Het zijn immers de gemeenschappen die bevoegd zijn voor de opsporing van en de strijd 
tegen besmettelijke ziekten, zoals COVID-19, als een onderdeel van hun bevoegdheden inzake preventieve 
gezondheidszorg. Op grond van die bevoegdheid hebben de gemeenschappen recent onder meer een aantal nieuwe 
regelingen uitgewerkt of bestaande regelingen aangepast met betrekking tot de contactopsporing in de 
strijd tegen de COVID-19-pandemie en inzake het verplichte testen en in quarantaine gaan van (vermoedelijk) 
besmette personen." Net zoals de verplichting om het PLF in te vullen, lijkt de verplichting, opgelegd 
in artikel 21, § 7, om te beschikken over een negatief testresultaat van een test die is afgenomen 
ten vroegste 72 uur voor het vertrek naar Belgisch grondgebied vanuit een grondgebied dat als rode zone 
is aangemerkt, te kunnen worden beschouwd als een voorwaarde om het grondgebied te betreden, die onder 
de bevoegdheid van de federale overheid valt (in dat verband preciseert artikel 21, § 7, effectief 
dat de vervoerder ertoe gehouden is het instappen te weigeren indien een dergelijk negatief testresultaat 
niet voorhanden is). De wijzigingen die artikel 15, 3°  tot 5°,  aanbrengt in die verplichting om te 
beschikken over een negatief testresultaat, lijken bijgevolg tot de bevoegdheid van de federale overheid 
te behoren.(34) Namelijk andere wijzigingen dan diegene waarvan in dit advies 
melding wordt gemaakt of wijzigingen die ertoe strekken tegemoet te komen aan hetgeen in dit advies wordt 
opgemerkt.(35) Zie eveneens het voornoemde advies 69.305/AV.(36) 
De rechtspraak van het Grondwettelijk Hof ter zake luidt als volgt: "[Het beginsel van gelijkheid en 
niet-discriminatie] sluit niet uit dat een verschil in behandeling tussen bepaalde categorieën van personen 
wordt ingesteld, voor zover dat verschil op een objectief criterium berust en het redelijk verantwoord 
is. Dat beginsel verzet zich overigens ertegen dat categorieën van personen, die zich ten aanzien van 
de aangevochten maatregel in wezenlijk verschillende situaties bevinden, op identieke wijze worden behandeld, 
zonder dat daarvoor een redelijke verantwoording bestaat." (vaste rechtspraak, met name GwH 14 december 
2016, nr. 163/2016).(37) Ontworpen artikel 8, § 1, eerste lid, 3°, 
 en tweede lid, (artikel 5 van het ontwerp); ontworpen artikel 14, § 3, (artikel 10 van het ontwerp); 
ontworpen artikel 23, § 2, zesde streepje (artikel 16 van het ontwerp); ontworpen artikel 25, 
vijfde lid (artikel 17 van het ontwerp).(38) Het ontworpen artikel 6, § 
2, eerste lid, 2°,  (artikel 3 van het ontwerp), het ontworpen artikel 8, § 1, eerste lid, 3° 
 en 4°  (artikel 5 van het ontwerp) en het ontworpen artikel 15, §§ 1 en 4, vijfde lid, 
4°  (artikel 11 van het ontwerp).(39) Er wordt ook verwezen naar opmerking 
34.(40) Het ontworpen artikel 13, derde lid (artikel 9 van het ontwerp) en 
het ontworpen artikel 15, § 2, tweede lid, 3°  (artikel 11 van het ontwerp).(41) 
Adv.RvS 69.305/AV, opmerkingen 21 en 22.(42) De gemachtigden bezorgden de 
volgende - meest recent versie - van deze gids:- FR: https://economie.fgov.be/sites/default/files/Files/Publications/ 
files/coronavirus-guide-ouverture-commerces.pdf;- NL: https://economie.fgov.be/sites/default/files/Files/Publications/ 
files/coronavirus-gids-opening-handel.pdf.(43) https://werk.belgie.be/nl/nieuws/verklaring-van-de-sociale-partners-van-de-hoge-raad-voor-preventie-en-bescherming-op-het(44) 
Voornoemd advies 69.305/AV, opmerking 23.(45) Over die "regels van de social 
distancing", zie opmerking 19.(46) Artikel 17 van het ontwerp vult dit artikel 
aan met een vijfde lid, dat als volgt luidt:"Het mondmasker of elk alternatief in stof mag 
occasioneel worden afgezet om te eten en te drinken, en wanneer het dragen ervan onmogelijk is omwille 
van de aard van de activiteit."(47) Ontworpen artikel 5, vierde lid (artikel 
2, 6°,  van het ontwerp), ontworpen artikel 8, § 1, tweede lid (artikel 5 van het ontwerp), ontworpen 
artikel 9, 5°  (artikel 6, 1°,  van het ontwerp), ontworpen artikel 13, tweede lid (artikel 9 van het 
ontwerp), ontworpen artikel 14, § 3 (artikel 10 van het ontwerp), en ontworpen artikel 15, § 
2, eerste lid, en § 6, (artikel 11 van het ontwerp).(48) Advies 52.523/AV, 
dat op 8 januari 2013 gegeven is over een wetsvoorstel `modifiant la législation relative à la répression 
du racisme en vue d'interdire les réunions de groupes racistes et néonazis', `tot wijziging van de racismewetgeving 
wat het verbod van bijeenkomsten van racistische en neonazistische groeperingen betreft' opmerking 5 
(http://www.raadvst-consetat.be/dbx/adviezen/52523.pdf)(49) Voetnoot 163 van het aangehaalde 
advies: In verband met de vrijheid van meningsuiting wordt bij artikel 19 van de Grondwet enkel de "bestraffing 
van de misdrijven die ter gelegenheid van het gebruikmaken van die vrijhe[id] worden gepleegd" toegestaan. 
Wat de vrijheid van meningsuiting betreft, heeft het Grondwettelijk Hof geoordeeld dat die grondwetsbepaling 
er niet aan in de weg staat dat de uitoefening ervan afhankelijk wordt gesteld van bepaalde formaliteiten, 
die geen voorafgaande inhoudelijke beoordeling van de boodschap inhouden, voor zover het gaat om maatregelen 
die noodzakelijk zijn voor de bescherming van de doelstellingen die uitdrukkelijk vermeld worden in de 
internationale verdragsbepalingen tot bescherming van de vrijheid van meningsuiting, zoals de openbare 
orde en de bescherming van de rechten van anderen (GwH 22 oktober 2003, nr. 136/2003, B.5.1 en B.6.1 
tot B.6.3). Zie advies RvS 62.325/2/VR van 2 mei 2018 over een voorontwerp dat geleid heeft tot het decreet 
van de Franse Gemeenschap van 28 juni 2018 `tot wijziging van het decreet van 7 november 2013 tot bepaling 
van het hogeronderwijslandschap en de academische organisatie van de studies en houdende transparantie 
van de niet-erkende instellingen' (http://www.raadvst-consetat.be/dbx/adviezen/62325.pdf).(50) 
Voetnoot 164 van het aangehaalde advies: Zie advies RvS 52.834/2 van 27 februari 2013 over een wetsvoorstel 
`tot wijziging van artikel 135 van de Nieuwe gemeentewet van 24 juni 1988 teneinde de gemeenten toe te 
staan de openingstijden van de drankgelegenheden te reglementeren' (http://www.raadvst-consetat.be/dbx/adviezen/52834.pdf): 
"Wat, ten tweede, de vergaderingen betreft die in een afgesloten en overdekte plaats worden gehouden, 
maar die voor elkeen vrij toegankelijk zijn, stelt artikel 26 van de Grondwet dat deze mogen worden gehouden 
"mits [de aanwezige personen] zich gedragen naar de wetten, die het uitoefenen van dit recht kunnen regelen 
zonder het echter aan een voorafgaand verlof te onderwerpen", voor zover deze vergaderingen "vreedzaam 
en ongewapend" verlopen. De overheden kunnen de uitoefening van deze vrijheid regelen, ook door middel 
van eventueel preventieve politiemaatregelen, zonder de vreedzame en ongewapende vergaderingen de voorwaarde 
van een voorafgaande toelating op te leggen."(51) Voetnoot 165 van het aangehaalde 
advies: RvS 18 mei 1999, nr. 80.282, Van der Vinck e.a.; zie in diezelfde zin, RvS 7 augustus 2000, nr. 
89.216, Van Rossen.(52) Voetnoot 166 van het aangehaalde advies: Advies RvS 
62.325/2/VR van 2 mei 2018 over een voorontwerp dat geleid heeft tot het decreet van de Franse Gemeenschap 
van 28 juni 2018 `tot wijziging van het decreet van 7 november 2013 tot bepaling van het hogeronderwijslandschap 
en de academische organisatie van de studies en houdende transparantie van de niet-erkende instellingen' 
(http://www.raadvst-consetat.be/dbx/adviezen/62325.pdf).(53) Voetnoot 167 
van het aangehaalde advies: GwH 22 oktober 2003, nr. 136/2003.(54) Voetnoot 
168 van het aangehaalde advies: Wat het verbod op schorsing van de Grondwet betreft, zie randnummer 8.(55) 
Voormeld advies 69.305/AV, opmerking 36.2.(56) Zie opmerking 29.