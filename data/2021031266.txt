Publicatie : 2021-04-30Numac : 2021031266
FEDERALE OVERHEIDSDIENST FINANCIEN 
 27 APRIL 2021. - Koninklijk besluit tot wijziging van het koninklijk besluit nr. 20 van 20 juli 1970 tot vaststelling van de tarieven van de belasting over de toegevoegde waarde en tot indeling van de goederen en de diensten bij die tarieven met betrekking tot de restaurant- en cateringdiensten 
VERSLAG 
AAN DE KONINGSire,Sinds september 2020 is België geconfronteerd met een verslechtering 
van de epidemiologische situatie en heeft het een tweede golf van de COVID-19-epidemie doorgemaakt.Gezien 
de stand van zaken heeft de Regering na afloop van de vergadering van het Overlegcomité op 16 oktober 
2020 onder meer besloten de hele horeca (bars, cafés, restaurants, enz.) opnieuw te sluiten vanaf 19 
oktober 2020 tot, aanvankelijk, eind 2020 om de verspreiding van het virus zo veel mogelijk te vertragen.Vermits 
die epidemiologische situatie nog verder is verslechterd na 31 december 2020, hebben de opeenvolgende 
Overlegcomités die sindsdien hebben plaatsgevonden redelijkerwijze niet kunnen beslissen om de op 16 
oktober 2020 genomen maatregel te versoepelen zodat de bedoelde inrichtingen sinds 19 oktober 2020 geen 
klanten hebben mogen ontvangen.Deze uitzonderlijke maatregel, die in ons land al van kracht 
was van vrijdag 13 maart 2020 om middernacht tot 8 juni 2020, zal onvermijdelijk opnieuw leiden tot ernstige 
economische gevolgen voor de betrokken sector.Om de negatieve gevolgen van deze beslissing 
zoveel mogelijk te beperken en het herstel van deze sector na de hervatting van de activiteit te ondersteunen, 
had de ministerraad reeds voorzien in een verlaging van het btw-tarief tot 6 pct. voor restaurant- en 
cateringdiensten, met uitsluiting van het verschaffen van alcoholische dranken, van 8 juni 2020 tot en 
met 31 december 2020.De nieuwe sluiting van de sector gedurende meerdere maanden heeft de dynamiek 
van de herneming na de eerste sluitingsperiode gefnuikt en heeft bovendien grotendeels het nut van de 
relancemaatregel van het verlaagd btw-tarief van 6 pct. tenietgedaan.Om de steunmaatregel voor 
de sector te kunnen toepassen gedurende een periode van daadwerkelijke activiteit en zo de impact ervan 
te optimaliseren, voorziet de Regering dan ook in een tijdelijke heractivering van de tarifaire gunstregeling 
van 6 pct. voor restaurant- en cateringdiensten, dit keer met inbegrip van het verstrekken van alcoholische 
dranken, voor een periode die loopt vanaf 8 mei 2021, datum van heropening van de bedoelde horeca-inrichtingen, 
tot 30 september 2021.Toelichting bij de artikelenArtikel 1Artikel 1 van 
het ontwerp heeft tot doel artikel 1ter/1 van het koninklijk besluit nr. 20 van 20 juli 1970 tot vaststelling 
van de tarieven van de belasting over de toegevoegde waarde en tot indeling van de goederen en de diensten 
bij die tarieven (hierna: koninklijk besluit nr. 20) te vervangen om opnieuw te voorzien in een tijdelijke 
toepassing van het verlaagd tarief van 6 pct. voor restaurant- en cateringdiensten, deze keer zonder 
dat het verschaffen van alcoholische dranken wordt uitgesloten.Deze tijdelijke maatregel is 
een afwijking van de normale tarifaire regeling van toepassing op restaurant- en cateringdiensten (rubriek 
I van tabel B van de bijlage bij het koninklijk besluit nr. 20) op grond waarvan die diensten aan het 
verlaagd tarief van 12 pct. onderworpen zijn, met uitsluiting van het verschaffen van alle dranken (die 
onderworpen zijn aan het standaardtarief van 21 pct.).Het materieel toepassingsgebied van deze 
tijdelijke maatregel omvat deze keer eveneens het verschaffen van alcoholische dranken, zoals bedoeld 
in fine van rubriek X van tabel A van de bijlage bij het koninklijk besluit nr. 20. De vorige maatregel 
die van toepassing was tot 31 december 2020, was daarentegen niet van toepassing op het verschaffen van 
alcoholische dranken, met name de bieren met een effectief alcoholgehalte van meer dan 0,5% vol. en andere 
dranken met een effectief alcoholvolumegehalte van meer dan 1,2 % vol. De toepassing van het verlaagd 
tarief op de alcoholische dranken is verantwoord door de belangrijke economische verliezen die door de 
sector werden geleden, in het bijzonder in de drankgelegenheden waar een substantieel gedeelte van de 
omzet wordt gerealiseerd door het verschaffen van alcoholische dranken.Worden dus bedoeld, 
het verschaffen van maaltijden, het verschaffen van dranken of het verschaffen van beide, indien dat 
gepaard gaat met voldoende bijkomende diensten ten behoeve van de onmiddellijke consumptie ervan, en 
dat zowel in de ruimte van de dienstverrichter ("restaurantdiensten") als daarbuiten ("cateringdiensten"). 
Ondanks het feit dat de benaming "restaurantdiensten" anders zou kunnen doen vermoeden, omvat dat begrip 
derhalve ook het verschaffen van dranken zonder spijzen (indien dat gepaard gaat met voldoende relevante 
bijkomende diensten) in alle mogelijke drankgelegenheden (cafés, tavernes,...).Wordt dus niet 
bedoeld de verkoop van dranken in alle mogelijke drank- of eetgelegenheden die niet gepaard gaat met 
voldoende bijkomende diensten ten behoeve van de onmiddellijke consumptie ervan. In dat geval betreft 
het geen restaurantdienst maar een gewone levering van goederen die onderworpen is aan het tarief dat 
van toepassing op de levering in functie van de aard van de geleverde drank. Er wordt in het bijzonder 
de aandacht gevestigd op het feit dat met name de levering van alcoholische dranken onderworpen is en 
blijft aan het standaardtarief van 21 pct. (overeenkomstig de uitsluiting in fine van rubriek X van tabel 
A van de bijlage bij het koninklijk besluit nr. 20). Drank- of eetgelegenheden die zowel restaurantdiensten 
aanbieden die alcoholische dranken omvatten als loutere leveringen van alcoholische dranken verrichten, 
zullen dus ter zake het nodige onderscheid moeten maken.Het persoonlijk toepassingsgebied blijft 
ongewijzigd in vergelijking met de vorige maatregel.De aard of benaming van de vestiging die 
de restaurant- of cateringdiensten verricht, is dus niet relevant voor de toepassing van deze tijdelijke 
maatregel. Het kan bijgevolg onder meer gaan om de volgende dienstverrichters en inrichtingen:- 
fastfood en zelfbedieningsrestaurants;- restaurants in theaters (clubs ...), musea en winkelcentra;- 
kantines en bedrijfsmesses;- hotels of gastenkamers met half- of volpension;- cafetaria's, 
bars, cafés, theesalons en discotheken;- foodtrucks, snackbarauto's;- traiteurs, 
bakkerijen met verbruikssalons;- tijdelijke stands voor verkoop of consumptie tijdens een festival, 
op een markt, een beurs.Hieronder vallen dus ook de restaurant- en cateringdiensten die worden 
verricht door gespecialiseerde cateraars of door de exploitanten van de bovengenoemde inrichtingen.Artikel 
2Overeenkomstig artikel 2 van dit ontwerp treedt dit besluit in werking op 8 mei 2021 om te 
verzekeren dat de tarifaire gunstmaatregel onmiddellijk en zonder verwijl kan worden toegepast.Ik 
heb de eer te zijn,Sire,Van Uwe Majesteit,de zeer eerbiedige en zeer getrouwe 
dienaar,De Minister van Financiën,V. VAN PETEGHEM27 APRIL 
2021. - Koninklijk besluit tot wijziging van het koninklijk besluit nr. 20 van 20 juli 1970 tot vaststelling 
van de tarieven van de belasting over de toegevoegde waarde en tot indeling van de goederen en de diensten 
bij die tarieven met betrekking tot de restaurant- en cateringdiensten (1)FILIP, Koning der 
Belgen, Aan allen die nu zijn en hierna wezen zullen, Onze Groet.Gelet op het Wetboek 
van de belasting over de toegevoegde waarde, artikel 37, § 1, vervangen bij de wet van 28 december 
1992;Gelet op het koninklijk besluit nr. 20 van 20 juli 1970 tot vaststelling van de tarieven 
van de belasting over de toegevoegde waarde en tot indeling van de goederen en de diensten bij die tarieven;Gelet 
op het advies van de inspecteur van Financiën, gegeven op 22 april ;Gelet op de akkoordbevinding 
van de Staatssecretaris voor Begroting, d.d. 22 april.;Gelet op de wetten op de Raad van State, 
gecoördineerd op 12 januari 1973, artikel 3, § 1;Gelet op de dringende noodzakelijkheid;Overwegende:- 
dat ons land sinds meer dan een jaar een zware sanitaire crisis doormaakt ingevolge de mondiale pandemie 
van het COVID-19 virus en dat die pandemie de Regering ertoe gedwongen heeft ingrijpende maatregelen 
te nemen die van aard zijn de individuele en collectieve vrijheden in te perken;- dat, rekening 
houdend met de huidige toestand, de Regering na de vergadering van het overlegcomité van 16 oktober 2020 
met name beslist heeft om met ingang van 19 oktober 2020 opnieuw de gehele horeca (bars, cafés, restaurants,...) 
minstens tot eind 2020 te sluiten om de verspreiding van het virus zoveel mogelijk te vertragen;- 
dat die situatie eind 2020 geenszins verbeterd is en in die periode zelfs verergerd is;- dat 
die uitermate uitzonderlijke maatregel van sluiting weliswaar volledig verantwoord is op sanitair vlak, 
maar zware gevolgen heeft gehad op economisch vlak voor de betrokken sector;- dat het overlegcomité 
op 14 april 2021 heeft beslist om de horecasector in principe minstens gedeeltelijk (met name wat de 
terrassen betreft) te heropenen;- dat er dus zonder verwijl maatregelen moeten worden genomen 
om die sector te ondersteunen vanaf de door de Regering voorziene herneming van de activiteit vanaf 8 
mei 2021 en dat de vermindering, om die reden, van het btw-tarief voor restaurant- en cateringdiensten, 
met inbegrip van het verschaffen van alcoholische dranken, derhalve zo snel mogelijk in werking moet 
treden om volledig doeltreffend te zijn;Gelet op de impactanalyse van de regelgeving, uitgevoerd 
overeenkomstig de artikelen 6 en 7 van de wet van 15 december 2013 houdende diverse bepalingen inzake 
administratieve vereenvoudiging;Op de voordracht van de minister van Financiën en op het advies 
van de in Raad vergaderde ministers,Hebben Wij besloten en besluiten Wij :Artikel 
1. Artikel 1ter/1 van het koninklijk besluit nr. 20 van 20 juli 1970 tot vaststelling van de tarieven 
van de belasting over de toegevoegde waarde en tot indeling van de goederen en de diensten bij die tarieven, 
ingevoegd bij het koninklijk besluit van 8 juni 2020, wordt vervangen als volgt:"Art. 1ter/1. 
In afwijking van artikel 1, worden restaurant- en cateringdiensten aan het verlaagd tarief van 6 pct. 
onderworpen van 8 mei 2021 tot en met 30 september 2021.".Art. 2. Dit besluit treedt in werking 
op 8 mei 2021.Art. 3. De minister bevoegd voor Financiën is belast met de uitvoering van dit 
besluit.Gegeven te Brussel, 27 april 2021.FILIPVan Koningswege :De 
Minister van Financiën,V. VAN PETEGHEM_______Nota(1) Verwijzingen 
naar het Belgisch Staatsblad:Wet van 3 juli 1969, Belgisch Staatsblad van 17 juli 1969;Wet 
van 28 december 1992, Belgisch Staatsblad van 31 december 1992, ed. 1;Wet van 15 december 2013, 
Belgisch Staatsblad van 31 december 2013, 1ste editie;Koninklijk besluit nr. 20 van 20 juli 
1970 tot vaststelling van de tarieven van de belasting over de toegevoegde waarde en tot indeling van 
de goederen en de diensten bij die tarieven, Belgisch Staatsblad van 31 juli 1969;Koninklijk 
besluit van 8 juni 2020, Belgisch Staatsblad van 12 juni 2020, ed. 1;Gecoördineerde wetten 
op de Raad van State, koninklijk besluit van 12 januari 1973, Belgisch Staatsblad van 21 maart 1973.