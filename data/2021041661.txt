Publicatie : 2021-05-27Numac : 2021041661
VLAAMSE OVERHEID 
 21 MEI 2021. - Besluit van de Vlaamse Regering over de elektronische aanbieding van bepaalde fiscale documenten en de aangifte voor fiscale rangschikking van automatische ontspanningstoestellen en tot aanwijzing van de dienst, vermeld in artikel 29bis, eerste lid, van het Wetboek van Strafvordering 
RechtsgrondenDit 
besluit is gebaseerd op:- de bijzondere wet van 8 augustus 1980 tot hervorming der instellingen, 
artikel 20, gewijzigd bij de bijzondere wet van 16 juli 1993;- het Wetboek van Strafvordering 
van 17 november 1808, artikel 29bis, eerste lid, ingevoegd bij wet van 5 mei 2019;- de Vlaamse 
Codex Fiscaliteit van 13 december 2013, artikel 1.1.0.0.4, 3.1.0.0.1, derde lid, artikel 3.3.5.0.1, gewijzigd 
bij het decreet van 2 april 2021, en artikel 3.12.4.0.1, ingevoegd bij het decreet van 7 december 2018 
en vervangen bij het decreet van 20 november 2020;- het Bestuursdecreet van 7 december 2018, 
artikel II.22 en II.23;- het decreet van 2 april 2021 houdende diverse technische wijzigingen 
van de Vlaamse Codex Fiscaliteit van 13 december 2013 en gerelateerde bepalingen, artikel 82.VormvereistenDe 
volgende vormvereisten zijn vervuld:- De Inspectie van Financiën heeft advies gegeven op 11 
december 2020.- De Vlaamse toezichtcommissie voor de verwerking van persoonsgegevens heeft 
advies nr. 2021/09 gegeven op 23 januari 2021.- De Sociaal-Economische Raad van Vlaanderen 
gaf in haar brief van 18 januari 2021 aan geen advies te formuleren gezien de beperkte sociaaleconomische 
relevantie.- De Raad van State heeft advies 69.193/3 gegeven op 5 mei 2021, met toepassing 
van artikel 84, § 1, eerste lid, 2°,  van de wetten op de Raad van State, gecoördineerd op 12 
januari 1973.InitiatiefnemerDit besluit wordt voorgesteld door de Vlaamse minister 
van Financiën en Begroting, Wonen en Onroerend Erfgoed.Na beraadslaging,DE VLAAMSE 
REGERING BESLUIT:HOOFDSTUK 1. - Wijzigingen van het besluit Vlaamse Codex Fiscaliteit van 20 
december 2013Artikel 1. Artikel 3.3.5.0.1 van het besluit Vlaamse Codex Fiscaliteit van 20 
december 2013 wordt vervangen door wat volgt: "Art. 3.3.5.0.1. § 1. Als de persoon, 
vermeld in artikel 3.3.5.0.1, tweede lid, van de Vlaamse Codex Fiscaliteit van 13 december 2013, uitdrukkelijk 
instemt met de elektronische uitwisseling van aanslagbiljetten of andere documenten over de belasting 
door de activatie van een elektronisch platform voor de uitwisseling van berichten via elektronische 
weg, vermeld in artikel II.22 en II.23 van het Bestuursdecreet van 7 december 2018 en artikel 3.3.5.0.1, 
tweede lid, van de Vlaamse Codex Fiscaliteit van 13 december 2013, heeft dat uitdrukkelijk akkoord tot 
gevolg dat de documenten exclusief via deze elektronische uitwisseling van berichten worden aangeboden. 
§ 2. De persoon, vermeld in paragraaf 1, ontvangt via het elektronisch platform, vermeld in paragraaf 
1, een bericht als de bevoegde entiteit van de Vlaamse administratie hem op dat platform een document 
ter beschikking stelt. § 3. Het ter beschikking stellen van de documenten, vermeld in 
paragraaf 1, wordt beëindigd als de persoon, vermeld in paragaaf 1, zijn instemming met de uitwisseling 
van documenten via het elektronisch platform intrekt door die elektronische uitwisseling te desactiveren 
via het elektronisch platform. De bevoegde entiteit van de Vlaamse administratie kan de uitwisseling 
van documenten via het elektronisch platform ook eenzijdig stopzetten. De desactivering is mogelijk op 
elk ogenblik en treedt onmiddellijk in werking.Vanaf het ogenblik van de desactivering, vermeld 
in het eerste lid, worden de documenten aan de belastingschuldige toegezonden conform artikel 3.3.5.0.1, 
eerste lid, van de Vlaams Codex Fiscaliteit van 13 december 2013.  § 4. De documenten, 
vermeld in artikel 3.3.5.0.1 van de Vlaamse Codex Fiscaliteit van 13 december 2013, blijven beschikbaar 
op het elektronisch platform gedurende zes maanden.".Art. 2. Artikel 3.12.4.0.1 van hetzelfde 
besluit, ingevoegd bij het besluit van Vlaamse Regering van 14 december 2018, wordt vervangen door wat 
volgt:"Art. 3.12.4.0.1. § 1. De invoerder, de fabrikant of al wie rechtstreeks of onrechtstreeks 
als dusdanig optreedt, dient de aangifte tot rangschikking, vermeld in artikel 3.12.4.0.1 van de Vlaamse 
Codex Fiscaliteit van 13 december 2013, volledig ingevuld en ondertekend in bij de bevoegde entiteit 
van de Vlaamse administratie met een formulier dat die entiteit ter beschikking stelt. Het 
formulier, vermeld in het eerste lid, bevat identificatiegegevens van de aangever, fabrikant of invoerder 
en de gegevens van het model van automatisch ontspanningstoestel die nodig zijn voor de rangschikking, 
vermeld in artikel 2.13.3.0.1 van de Vlaamse Codex Fiscaliteit van 13 december 2013. § 
2. De bevoegde entiteit van de Vlaamse administratie onderzoekt de aangifte. Ze brengt de aangever binnen 
vijftien dagen na de dag waarop ze het formulier heeft ontvangen op de hoogte van ontbrekende of onduidelijke 
gegevens. De bevoegde entiteit van de Vlaamse administratie brengt de aangever schriftelijk 
op de hoogte van haar beslissing binnen dertig dagen na de dag waarop ze een volledige aangifte heeft 
ontvangen.  § 3. De bevoegde entiteit van de Vlaamse administratie houdt de rangschikking 
van automatische ontspanningstoestellen in de categorieën, vermeld in artikel 2.13.3.0.1 van de Vlaamse 
Codex Fiscaliteit van 13 december 2013, bij in een repertorium dat wordt gepubliceerd op haar website.".Art. 
3. Artikel 3.15.1.0.1 van hetzelfde besluit wordt vervangen door wat volgt:"Art. 3.15.1.0.1. 
De bevoegde entiteit van de Vlaamse administratie wordt aangewezen als de dienst die bevoegd is om de 
aanwijzingen van fraude inzake directe en indirecte belastingen te ontvangen die aan het licht komen 
in het kader van een strafrechtelijk onderzoek, vermeld in artikel 29bis van het Wetboek van Strafvordering.".HOOFDSTUK 
2. - GegevensverwerkingArt. 4. De Vlaamse Belastingdienst is de verwerkingsverantwoordelijke, 
vermeld in artikel 4, 7), van de verordening (EU) 2016/679 van het Europees Parlement en de Raad van 
27 april 2016 betreffende de bescherming van natuurlijke personen in verband met de verwerking van persoonsgegevens 
en betreffende het vrije verkeer van die gegevens en tot intrekking van Richtlijn 95/46/EG (algemene 
verordening gegevensbescherming), voor de verwerking van persoonsgegevens die noodzakelijk zijn voor 
de uitvoering van artikel 3.3.5.0.1 van het besluit Vlaamse Codex Fiscaliteit van 20 december 2013.De 
volgende categorieën van persoonsgegevens worden in het kader van het eerste lid verwerkt:1° 
 persoonlijke identificatiegegevens, het rijksregisternummer of het identificatienummer van de sociale 
zekerheid en het fiscaal identificatienummer;2°  financiële bijzonderheden;3°  persoonlijke 
kenmerken;4°  samenstelling van het gezin;5°  woningkenmerken.De gegevens, 
vermeld in het tweede lid, worden verzameld en verwerkt voor de elektronische aanbieding van de documenten, 
vermeld in artikel 3.3.5.0.1 van de Vlaamse Codex Fiscaliteit van 13 december 2013.De persoonsgegevens, 
vermeld in het tweede lid, worden bewaard gedurende de noodzakelijke duur voor de beoogde doeleinden, 
vermeld in het derde lid. De bewaartermijn is gelijk aan de termijn, vermeld in artikel 82, vijfde lid, 
van het decreet van 2 april 2021. HOOFDSTUK 3. - SlotbepalingArt. 5. De Vlaamse minister, 
bevoegd voor de fiscaliteit, is belast met de uitvoering van dit besluit. Brussel, 21 mei 2021.De 
minister-president van de Vlaamse Regering,J. JAMBONDe Vlaamse minister van Financiën 
en Begroting, Wonen en Onroerend Erfgoed,M. DIEPENDAELE